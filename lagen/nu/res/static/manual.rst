Hur använder man lagen.nu?
==========================

För att förstå hur man hittar på lagen.nu underlättar det
att förstå hur de samlade svenska lagtexterna, allmänt
kallade Svensk Författningssamling (SFS) fungerar.

(Notera dock att lagen.nu **inte** är en elektronisk
utgåva av SFS -- den beteckningen är `skyddad </1998:281>`_)

Vad finns på lagen.nu?
----------------------

Lagen.nu hjälper dig att hitta lagtexter, och utifrån dem även
förarbeten och vägledande domar som underlättar förståelsen för
lagtexten. Inget mer än så. Du hittar inga enkla svar på specifika
frågor om rättsskipning, brott och straff, trafikregler, skatterätt
eller liknande här, men däremot texten i `Rättegångsbalken
</1942:740>`_, `Brottsbalken </1962:700>`_, `Trafikförordningen
</1998:1276>`_ och `Inkomstskattelagen </1999:1229>`_. Lagtexten ger
sällan enkla svar, men den är det mest grundläggande man kan gå till
om man vill veta vad det är som <b>egentligen</b> gäller.

Att hitta rätt lag
--------------------

Så, för att hitta nånting måste du först hitta den eller de
författningar (samlingsbegrepp för lagar, förordningar och andra
bestämmelser) din fråga berör. Att hitta rätt författning är en
utmaning, speciellt som vi har ungefär 3000 gällande
författningar. Det är också värt att notera att på lagen.nu hittar man
bara författningar som ingår i SFS, det finns många myndigheter i
Sverige som har egna författningssamlingar. Varje författning har ett
ID, det så kallade SFS-numret. Om du känner till det är det rätt lätt
att hitta lagtexten, det är bara att skriva in det i adressfältet
efter ``https://lagen.nu/``, dvs, för att hitta texten till
upphovsrättslagen, eller som den egentligen heter, "Lag (1960:729) om
upphovsrätt till litterära och konstnärliga verk", skriv in
``https://lagen.nu/1960:729`` i adressfältet. Eller, så kan du
gå via `Lagar </dataset/sfs>`_ -> `1960 </dataset/sfs?utgiven=1960>`_ -> `Lag (1960:729) om upphovsrätt till litterära och konstnärliga verk </1960:729>`_.

Om du vet vad lagen heter, kan du gå via lagens inledningsbokstav
istället. Låt oss anta att du vill hitta avtalslagen. Gå då via `Lagar
</dataset/sfs>`_ -> `Författningar som börjar på "a"
</dataset/sfs?titel=A>`_, och leta i sidan efter "avtal". Det finns en
hel hög med författningar som innehåller det ordet, och det kan vara
svårt att veta att det är just `Lag (1915:218) om avtal och andra
rättshandlingar på förmögenhetsrättens område </1915:218>`_ som är den
som i vardagligt tal kallas för avtalslagen, men så är det. Notera
också att de vanliga inledningsorden "Lag om" eller "Förordning om"
inte ingår i den del av titeln som sorteras -- det är därför `Lag
(1915:218) om avtal och andra rättshandlingar på förmögenhetsrättens
område </1915:218>`_ finns under 'a', inte 'l'.

Om du varken vet namn eller nummer på den lag som du vill ha
fatt på blir det svårare, men ofta kan man hitta något via
sökfönstret längst uppe i hörnet. Om du exempelvis har hört
att teleoperatörer numera är skyldiga att se till att
privatpersoner kan behålla sitt telefonnummer när de byter
operatör, kan lämpliga sökord vara "abonnent" och
"telefonnummer". Om du matar in dem och trycker på Enter får
du en kort lista träffar, där det snabbt framgår att det är
"Lag (2003:389) om elektronisk kommunikation", mer specifikt
`5 Kap. 9 § </2003:389#K5P9>`_, som är den
intressanta författningen.

Att hitta inuti lagtexten
^^^^^^^^^^^^^^^^^^^^^^^^^

Innehållsförteckning: För lite längre lagar finns en
innehållsförteckning i högerspalten.

Interna lagreferenser: Om det, i den löpande lagtexten, finns en
referens till en annan paragraf, i stil med *"Var och en får återge
handlingar som är upprättade hos svenska myndigheter men inte är
sådana som avses i `9 § första stycket </1960:729#P9S1>`_"* (från `URL
26 a § </1960:729#P26aS2>`_ är den texten länkad (nästan jämt) till
rätt ställe (nästan jämt). På så sätt kan du klicka dig runt få en
översikt över en lag.

Vidare referenser (domar och ändringsförfattningar): Bredvid vissa
paragrafer finns det rutor med mindre text i. Den kan innehålla några
olika sorters referenser: Ändringsförfattningar resp vägledande
domar. Den första typen leder till information om lagändringar som
införde, ändrade eller upphävde paragrafen i fråga, inklusive
övergångsregler och länkar till förarbeten. Den andra typen leder till
information om vägledande domslut som hänvisat till paragrafen. Det
kan också finnas kommentarer eller författningskommentarer. Texten i
dessa rutor är alltså inte en del av den officiella lagtexten.

Länka till lagen.nu
-------------------

Se `Hur man länkar till lagen.nu <lankning.html>`_.
