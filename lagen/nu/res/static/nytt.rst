Vad är nytt?
============

Hösten 2017 lanseras en ny version av lagen.nu, den fjärde sedan starten 2004. 

Den stora nyheten är att det nu finns mycket mer information, då både förarbeten,
myndighetspraxis och myndigheters författningssamlingar tillkommit. Även vägledande 
rättsfall har utökats med drygt 5 000 notisfall.

Förarbetena består av propositioner (tillbaka till 1971), SOU:er
(tillbaka till 1921), Ds och kommittédirektiv. Det omfattar sammanlagt
ca 18 000 dokument.

Myndighetspraxis hämtas i dagsläget från ARN, JO och JK. Det omfattar sammanlagt drygt
4 000 vägledande avgöranden.

Myndigheters författningssamlingar hämtas i dagsläget från ca 30
myndigheter och omfattar ca 2 000 föreskrifter.

Tjänsten använder sig bl.a. av det inskannade material som Riksdagen och Kungliga biblioteket
gjort tillgängligt.

Webbplatsen har även en inbyggd sökmotor som gör det möjligt att söka mer precist 
i det stora materialet som nu finns i tjänsten.

Bakom kulisserna har den tekniska plattformen för tjänsten skrivits om för grunden
och har nu bl.a. ett API för att hämta information och söka i materialet. Den tekniska 
plattformen är släppt som öppen källkod och kan användas för andra tjänster som fungerar
på liknande sätt som lagen.nu.

I och med att tjänsten nu har mer typer av information har även ihoplänkningen av
material ökat. Den viktigaste förändringen är att det invid varje lagparagraf nu 
finns utdrag ur författningskommentaren från lagens förarbeten.

Invid varje rättsfall finns nu även information om vilka förarbeten som hänvisat 
till detta rättsfall.

.. 
  Här skulle jag vilja skriva något om att wikikommentarerna setts över och fräshats upp...

..
  Under sommaren och hösten 2009 jobbar `vi
  <http://wiki.lagen.nu/index.php/Lagen.nu:Pilotprojektet>`_ med att
  skriva kommentarer och förklaringar till/av de viktigaste lagarna och
  juridiska begreppen. Lagtexten i sig är inte alltid särskilt
  begriplig, och har ofta ett komplicerat eller ålderdomligt språk. Även
  om man kan bena ut vad som står i de enskilda paragraferna behöver man
  ofta utförligare förklaringar om hur "särskilda skäl" eller "väsentlig
  omfattning" ska tolkas. Sammanhangen mellan olika paragrafer är ofta
  svåra eller omöjliga att förstå direkt av lagtexten. Allt detta leder
  till att man i många fall behöver en juridisk utbildning för att
  överhuvudtaget förstå vad lagen säger.
  
..
  Så genom att kommentera lagtexter försöker vi göra det enklare för
  den som är intresserad att ta reda på sina juridiska rättigheter,
  skyldigheter och i allmänhet förstå hur det juridiska systemet hänger
  ihop. Vi tror att både samhället och juristerna vinner på det.

..
  Det här är ett pågående arbete, och du kan se hur det växer fram på
  den `wiki <http://wiki.lagen.nu/>`_ som vi använder för att skriva
  (kolla exempelvis `listan över alla sidor
  <http://wiki.lagen.nu/index.php/Special:Alla_sidor>`_, `de senaste
  ändringarna
  <http://wiki.lagen.nu/index.php/Special:Senaste_%C3%A4ndringar>`_
  eller `kartan över rättsområdena
  <http://wiki.lagen.nu/index.php/Special:Xygraphicalcategorybrowser>`_.

..
  Texterna är fritt innehåll under `Creative commons-licensen
  "Erkännande-Dela Lika" (CC-BY-SA)
  <http://creativecommons.org/licenses/by-sa/2.5/se/>`_.

..
  En viktig utgångspunkt för arbetet är **begrepp** - de ord och uttryck
  som man använder i juridiken, och vad dessa betyder. Vi har skrivit ca
  350 beskrivningar av vanliga begrepp, och dessa kombineras med begrepp
  som används som sökord i rättsfall, eller legaldefinitioner som
  förekommer i lagtext. Ett exempel är beskrivningen av ordet
  `"Konsument" <http://ferenda.lagen.nu/begrepp/Konsument>`_.
  Sammanlagt finns ca `4000 begrepp
  <http://ferenda.lagen.nu/begrepp/index/>`_ i systemet, och vi jobbar
  på att koppla ihop allt fler rättskällor till dessa.

..
  Vi har också länkat ihop mer information - från ett enskilt rättsfall
  kan man nu klicka sig vidare till andra rättsfall som använder samma
  sökord. Under varje enskild paragraf finns även en `lista på andra
  paragrafer <http://ferenda.lagen.nu/1915:218#P28>`_ (i samma lag eller
  andra lagar) som hänvisar till denna (just nu anges dessa på ett något
  kryptiskt sätt, men det kommer att fixas).

..
  Och så har vi tagit in `alla referat från Allmänna
  reklamationsnämnden <http://ferenda.lagen.nu/arn/index/>`_. Även här
  har vi kopplat ihop dem med lagtext och använda begrepp.

..
  Den nya versionen körs i en betaversion på `ferenda.lagen.nu
  <http://ferenda.lagen.nu/>`_ (`förklaring till namnet
  <http://ferenda.lagen.nu/begrepp/De_lege_ferenda>`_), och kommer
  lanseras i skarp version under oktober 2009.

..
  Lagkommenteringsprojektet har gjorts möjligt genom 
  `Internetfondens <http://www.iis.se/se-ar-mer/internetfonden/>`_
  ekonomiska stöd.
