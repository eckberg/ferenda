Varför finns lagen.nu?
======================

För de flesta människor är det juridiska systemet något ganska
främmande och avlägset. Även om man kan dess grundläggande uppbyggnad
och kanske lite detaljer om vissa områden är förtrogenhet med de
viktiga rättskällorna - lagtext, förarbeten, rättsfall, m.m. - för det
mesta förbehållet de som jobbar med juridik.

Samtidigt påverkar juridik i stort sett allt man kan vilja företa
sig. Den som har förstahandskunskap om hur det juridiska systemet ser
ut förstår mer om sin omvärld. Och förstahandskunskap kräver tillgång
till dessa rättskällor.

Lagen.nu startades som en reaktion mot att befintliga
rättsinformationstjänster var dåligt uppbyggda, stängda för
allmänheten, eller både och.

Fokuset ligger på att samla och presentera
förstahandsinformation. Inom många områden finns det mer
lättläst och tillrättalagd information att tillgå, särskilt
från våra myndigheter - exempelvis `konsumenträtt <http://www.konsumentratt.konsumentverket.se/>`_,
`skatterätt <http://www.skatteverket.se/4.18e1b10334ebe8bc800022.html>`_
eller `associationsrätt <http://www.bolagsverket.se/informationsmaterial/>`_
- som kan vara en bra startpunkt för att förstå ett visst ämne. Men
ska man gå till botten med något måste man gå till primärkällorna.

Internet förändrar vårt förhållningssätt till kunskap. Information som
tidigare var förbehållet de experter som mödosamt tillgodogjort sig
den genom lång utbildning och arbetslivserfarenhet finns nu
tillgänglig för vem som helst som är intresserad och
motiverad. Människor med olika kunskapsnivåer kommunicerar - via mail,
webbforum, IM, och oräkneligt många andra former - och hjälper
varandra till större insikt. En webbtjänst med förstahandsinformation
som är vettigt uppbyggd och framförallt <a
href="manual.html#direktlankar">länkbar</a> kan vara en liten men
viktig byggsten i ett sånt kunskapsbygge.

Min förhoppning är att lagen.nu ska vara en sån byggsten.

Staffan Malmgren, staffan@tomtebo.org
