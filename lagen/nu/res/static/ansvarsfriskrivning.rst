Ansvarsfriskrivning
===================

:footer-order: 2

Lagen.nu är ett ideellt projekt. Vi strävar efter att
informationen på lagen.nu ska vara korrekt i alla avseenden. Vi
kan dock inte garantera detta, och kan därför heller inte ta något
ansvar för eventuella förluster som orsakats av felaktig
information på denna webbtjänst.

Vi är dock tacksamma för alla påpekanden om felaktigheter! Om du
hittat något som verkar fel får du gärna `fylla i en felanmälan!
<https://github.com/staffanm/lagen.nu/issues/new>`_.

Kommentarer
-----------

För vissa lagar finns det kommentarer till bestämmelserna. Många
juridiska begrepp är också beskrivna på liknande sätt. Dessa
kommentarer skrivs av enskilda privatpersoner i lagen.nu:s
lagkommenteringsprojekt och är inte på något sätt bindande eller
officiell information.

Vi strävar efter att dessa kommentarer ska på ett enkelt och
begripligt sätt förklara lagtexten genom att beskriva juridiska
begrepp, hänvisa till andra relevanta delar av lagstiftningen och ge
en översikt av lagstiftningens struktur. Vi strävar förstås också
efter att dessa förklaringar ska vara korrekta och uppdaterade.

Vi kan dock inte garantera att kommentarerna till 100% är korrekta
eller fullständiga. Om du hittar ett fel är vi tacksamma om du `talar
om det för oss <https://github.com/staffanm/lagen.nu/issues/new>`_. Om
du själv är jurist (eller har motsvarande kunskaper) och vill hjälpa
till med att skriva och förbättra kommentarer, gå till
`Deltagarportalen
<http://wiki.lagen.nu/index.php/Lagen.nu:Deltagarportalen>`_ för att
komma igång.</p>

Lagar och andra författningar
-----------------------------

Vi kan inte garantera att själva lagarna som de återges här
verkligen, till 100%, stämmer överens med lagarna så som de är
återgivna i den officiella utgåvan (den tryckta versionen av
Svensk författningssamling). Om du behöver vara helt säker på vad
lagen säger, dubbelkolla med de tryckta versionerna.
    
Varför är det så? Det system som hanterar lagtexterna utgår från från
lagarna som de är publicerade i `Regeringskansliets rättsdatabaser
<http://rkrattsbaser.gov.se/sfst>`_ och redan där står det
uttryckligen att dessa versioner kan innehålla fel, framförallt
avsaknader av bilagor. Alla sådana fel finns även på lagen.nu. Sen
omformateras lagtexterna automatiskt av ett datorprogram som lägger på
sådana saker som rubriker, styckeindelning och hänvisningar till andra
lagparagrafer. Det här programmet kan också införa fel.
    
När vi blir uppmärksammade på att att ett fel av enklare typ (stavfel
och liknande) förekommer i Regeringskansliets rättsdatabaser, och om
vi kan bekräfta att motsvarande fel inte finns i Svensk
författningssamling, så kan det hända att vi gör en manuell
korrigering av informationen (samtidigt som vi underrättar
Regeringskansliet om felet). Eftersom det finns över 4000 lagar och
förordningar är det dock inte möjligt att göra en fullständig
genomgång av dessa.

Rättsfall
---------

Den informationen om rättsfallen som publiceras här kommer från
Domstolsverket. På samma sätt som med lagar så kan det finnas fel i
den digitala versionen av informationen, och på samma sätt som med
lagar används ett automatiskt program för att hitta hänvisningar,
formattera text, m.m., som också kan införa fel.

Texterna är i de flesta fall *referat* av ett visst
rättsfall, dvs en sammanställning av parternas inlagor, eventuella
expertutlåtanden, en summering av domslut och domskäl, för
samtliga instanser som domen överklagats till. I arbetet med att
referera ett visst rättsfall (vilket utförs av Domstolsverket)
plockas ofta information bort som inte är avgörande för det
juridiska resonemanget. Exempelvis så anonymiseras personupgifter
som namn och personnummer.

Det kan förekomma att vissa personuppgifter inte anonymiserats. När vi
får vetskap om sådant gör vi själva en anonymisering som kan vara
längre gående än den Domstolsverket utför. Vi undviker dock att
anonymisera information som har betydelse för det juridiska
resonemanget.

Förarbeten
----------

De förarbeten (propositioner, utredningar i form av SOU- och
Ds-betänkanden, samt komittédirektiv) som finns på lagen.nu hämtas
från flera olika källor. I första hand hämtas dokumenten från
`Regeringskansliets sida för rättsdokument
<http://www.regeringen.se/rattsdokument>`_, men äldre dokument hämtas
även från `Riksdagen <https://www.riksdagen.se/sv/Dokument-Lagar/>`_
(propositioner) och `KB <http://regina.kb.se/sou/>`. Det framgår
bredvid varje enskild förarbete vilken källa som använts. Äldre
material är i regel skannat från pappersoriginal och sedan
OCR-behandlats för att få ut läsbar text. I denna process kan fel i
texten uppstå. Om något verkar konstigt, kontrollera mot det
inskannade källdokumentet.

Föreskrifter
------------

Lagen.nu innehåller ett urval av myndigheters författningssamlingar. I
dessa publiceras föreskrifter som myndigheter ger ut med stöd av
bemyndiganden i lag eller förordning. På lagen.nu finns långt ifrån
alla sådana författningssamlingar. På lagrummet finns `en fullständig
lista
<https://lagrummet.se/rattsinformation/myndigheters-foreskrifter>`_.

Det varierar från myndighet till myndighet på vilket sätt de hanterar
ändringar av sina föreskrifter. Vissa myndigheter ger endast ut
grundföreskrifter, dvs så fort en föreskrift måste ändras så
publiceras hela föreskriften med ändringar som en ny föreskrift med ny
beteckning, och den gamla föreskriften upphävs. Andra ger ut
ändringsföreskrifter som endast innehåller de bestämmelser som
ändrats. Av dessa senare myndigheter ger vissa även ut konsoliderade
versioner af sina föreskrifter.

Eftersom processerna för föreskriftsgivande och -publicerande skiljer
sig åt är det svårt för lagen.nu att garantera att de föreskrifter som
visas på webbplatsen inte är inaktuella. Vid osäkerhet bör kontroll
mot myndighetens egen publicering av sin författningssamling göras.


Praxis
------

På lagen.nu finns vägledande avgöranden från ARN, JO och JK. Dessa är
hämtade direkt från myndigheternas respektive webbplatser, och
bedömningen av vilka avgöranden som kan anses vägledande är
myndigheternas. För särskilt JO saknas äldre praxis, även fast denna
fortfarande är att se som vägledande. Inga garantier för
fullständighet kan därför ges.

