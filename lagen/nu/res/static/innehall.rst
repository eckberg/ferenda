Innehåll på lagen.nu
====================

Lagen.nu innehåller lagar, förordningar, myndighetsföreskrifter,
vägledande rättsfall och myndighetsavgöranden samt förarbeten. Nedan
beskrivs innehållet i mer detalj. Under `ansvarsfriskrivning
<ansvarsfriskrivning>`_ framgår även vilka fel som kan förekomma i
materialet.


Författningar i SFS
-------------------

På lagen.nu finns konsoliderade versioner av de nu gällande
författningarna som publicerats i svensk författningssamling
(SFS). Dessa hämtas från `Regeringskansliets rättsdatabaser
<http://rkrattsbaser.gov.se/sfsr>`_. Sammanlagt finns drygt 4000
författningar publicerade.

När upphävandedatumet för en författning inträffar tas
författningstexten bort. Detta gäller dessvärre även om författningen
enligt övergångsbestämmelserna ska ha fortsatt giltighet i vissa
delar. En framtida version av lagen.nu kommer -- förhoppningsvis --
att ha äldre författningar tillgängliga.

Förarbeten
----------

Tjänsten har förarbeten från en rad olika källor. Det är mestadels
regering och riksdag som ansvarar för de källor som finns, men olika
avdelningar har ibland olika databaser med varierande format och grad
av fullständighet. 

Den primära källan är `Rättsdokument på regeringens webbplats
<http://www.regeringen.se/rattsdokument/>` där alla nya förarbeten
publiceras. Om ett visst dokument saknas där, men finns i någon annan
källa, används denna andra källa istället. Det framgår bredvid
rubriken för varje enskilt förarbete vilken källa som använts.


Propositioner
^^^^^^^^^^^^^

Utöver regeringens rättsdokument hämtas propositioner från `Riksdagens dokument & lagar <https://www.riksdagen.se/sv/Dokument-Lagar/?doktyp=prop>`_ och
`Regeringskansliets rättsdatabaser <http://rkrattsbaser.gov.se/prop>`_. Propositioner äldre än ca 1995 är
som huvudregel inskannade från pappersoriginal. Sammantaget finns
samtliga utgivna propositioner tillbaks till 1971 i tjänsten, ca 7 500
dokument.

Statens offentliga utredningar
^^^^^^^^^^^^^^^^^^^^^^^^^^^^^^

Betänkanden utgivna i serien Statens offentliga utredningar ("SOU:er")
hämtas, utöver från regeringens rättsdokument, från `Kungliga
bibliotekets digitalisering av äldre SOU:er
<http://regina.kb.se/sou/>`_. Sammantaget finns därmed samtliga
utgivna SOU:er från starten 1922 tillgängliga, ca 7 500 dokument.


Departementsserien
^^^^^^^^^^^^^^^^^^

Betänkanden utgivna i departementsserien ("Ds:ar") hämtas enbart från
`Rättsdokument <http://www.regeringen.se/rattsdokument/>`_, sammanlagt
ca 1 100 dokument.

Vissa departement (framförallt finansdepartementet) ger numera ut
betänkanden i PM-form, som till innehåll och funktion ligger nära
Ds:ar, men som inte ges ut i departementsserien. Dessa publiceras inte
på lagen.nu.

Kommittédirektiv
^^^^^^^^^^^^^^^^

Utöver regeringens rättsdokument hämtas kommittédirektiv även från
`Regeringskansliets rättsdatabaser <http://rkrattsbaser.gov.se/dir/>`_
och `PDF-samlingar <http://rkrattsdb.gov.se/kompdf/>`_. Sammanlagt
finns ca 3 900 kommittédirektiv tillbaks till 1987.


Vägledande domstolsavgöranden
-----------------------------

Tjänsten innehåller ett urval av avgöranden från Högsta domstolen
(HD), Högsta förvaltningsdomstolen (HFD), hovrätterna, kammarrätterna,
Mark- och miljööverdomstolen, Patent- och marknadsöverdomstolen,
Migrationsöverdomstolen och Arbetsdomstolen. Det finns även äldre
avgöranden från Regeringsrätten (numera HFD), Marknadsdomstolen och
Miljööverdomstolen. Urvalet görs av domstolarna själva, och är
detsamma som de rättsfall som publiceras i de rättsfallssamlingar som
ges ut i tryckt form.


Referat
^^^^^^^



Notiser
^^^^^^^

inte mig-notiser


Vägledande myndighetsavgöranden
-------------------------------

ARN
^^^

Justitieombudsmannen
^^^^^^^^^^^^^^^^^^^^

Justitiekanslern
^^^^^^^^^^^^^^^^

Myndigheters författningssamlingar
----------------------------------

Lagen.nu innehåller författningssamlingar från ett urval av myndigheter:

- Arbetsmiljöverket (AFS)
- Bolagsverket (BOLFS)
- Datainspektionen (DIFS)
- Domstolsverket (DVFS)
- Energimarknadsinspektionen (EIFS)
- Finansinspektionen (FFFS, inkl BFFS)
- Försvarsmakten (FFS)
- Folkhälsomyndigheten (FoHMFS, inkl HSLF-FS)
- Kronofogdemyndigheten (KFMFS)
- Konsumentverket (KOVFS)
- Kriminalvården (KVFS)
- Lotteriinspektonen (LIFS)
- Lantmäteriet (LMFS)
- Läkemedelsverket (LVFS)
- Migrationsverket (MIGRFS)
- Myndigheten för press radio och tv (MPRTVFS, inkl MRTVFS och RTVFS)
- Myndigheten för yrkeshögskolan (MYHFS)
- Myndigheten för samhällsskydd och beredskap (MSBFS, inkl SRVFS, KBMFS och SÄIFS)  
- Naturvårdsverket (NFS, inkl SNFS)
- Riksgäldskontoret (RGKFS)
- Revisorsnämnden (RNFS)
- Statens jordbruksverk (SJVFS, inkl DFS)
- Skatteverket (SKVFS, inkl RSFS)
- Socialstyrelsen (SOSFS)
  
På lagen.nu finns de föreskrifter som myndigheterna tillgängliggjort
på sina respektive webbplatser. Detta inkluderar vanligtvis inte
upphävda föreskrifter. Konsoliderade föreskrifter för en myndighet
publiceras inte på lagen.nu i dagsläget, även om myndigheten gjort
sådana tillgängliga. Sammanlagt finns drygt 1700 föreskrifter
publicerade.
