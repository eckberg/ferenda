Kvalitetskrav
=============

`Stiftelsen för rättsinformation <http://rattsinfo.se/>`_ har tagit
fram en `lista <http://rattsinfo.se/kvalitetskrav.htm>`_ på
kvalitetskrav för juridiska databaser. Lagen.nu har som ambition
att uppfylla kraven.


Krav 1: Att få veta vem som står bakom
  Lagen.nu drivs av privatpersonen Staffan Malmgren. Mer
  information finns under `kontaktinformation <kontakt>`_.

Krav 2: Att få veta vad databasen innehåller

   Lagen.nu innehåller författningar, vägledande rättsfall och beslut
   samt förarbeten. Se vidare under `innehåll <innehall>` för
   information om vilka källor som använts och hur fullständig
   informationen är. Lagen.nu utför ingen egen digitalisering, utan
   förlitar sig på det material som finns tillgängligt i elektronisk
   form från myndigheterna.

Krav 3: Att få veta hur databaserna uppdateras
   Informationen på lagen.nu uppdateras automatiskt och
   kontinuerligt - när ny information görs tillgänglig i
   ovanstående källor finns den vanligtvis på lagen.nu inom ett
   dygn. På varje sida med lagtext finns även en länk tillbaka
   till ursprungsversionen hos RK, så att användaren själv kan
   kontrollera att informationen är aktuell.

Krav 4: Att få veta villkoren för användning av informationen
   Upphovsrätt `gäller inte till lagtexter och beslut av myndigheter
   <http://rinfo.lagrummet.se/publ/sfs/1960:729#P9>`_, och vad gäller
   rättsfallsreferat är de `fria att återge
   <http://rinfo.lagrummet.se/publ/sfs/1960:729#P26aS2>`_ (kopiera) så
   länge man `anger källan
   <http://rinfo.lagrummet.se/publ/sfs/1960:729#P11>`_
   (Domstolsverket). Lagen.nu har inget eget upphovsrättsligt skyddat
   material, men möjligvis kan informationsförädlingen och
   sammanställningen lyda under s.k. `databasskydd
   <http://rinfo.lagrummet.se/publ/sfs/1960:729#P49>`_. Var och en
   tillåts (och uppmuntras!) dock att ta information härifrån och
   vidareanvända den hur som helst.

Krav 5: Att få veta hur information om användarna skyddas
   Lagen.nu samlar inte själv in någon identifierande information om
   användare, men `använder tredjepartstjänster som kan sätta cookies
   <cookies>`_. Dessa tredjepartstjänster ansvarar för sin
   informationsinsamling.
