Vem ligger bakom lagen.nu?
==========================

Hej, jag heter Staffan Malmgren, och jag startade lagen.nu som en del
i förberedandet av mina juridikstudier. När jag försökte sätta mig in
i rättsfrågor irriterades jag över att de lagtextsamlingar som fanns
på internet drog så lite nytta av internetmediets styrkor, framförallt
genom bristen på länkar för korsreferenser. Att hitta rätt paragraf,
andra paragrafer den refererade till, de förarbeten som ledde fram
till paragrafen och de vägledande domar som hänvisat till paragrafen
kunde ta flera timmar.

Så, eftersom jag kunde ett och annat kring att programmera
datorer (jag lämnar en knappt tioårig yrkesbana som programmerare
för att ge mig in i juridiken) satte jag igång att ladda ner alla
lagtexter och började skriva program för att analysera
texterna.

Det ledde fram till lagen.nu, som jag hoppas ska vara en bra
resurs för alla som vill förstå svensk lag och rättsskipning.

Vill du veta mer om vad jag gör kanske du vill besöka `min blogg
<http://blog.tomtebo.org/>`_?
