Naturvårdsverkets författningssamling
ISSN 1403-8234

Föreskrifter
om ändring i Naturvårdsverkets föreskrifter (NFS 2010:1)
om förvaltning av björn, varg, järv, lo och kungsörn;

NFS 2014:22
Utkom från trycket
den 26 augusti 2014

beslutade den 20 augusti 2014
Med stöd av 10 § förordningen (2009:1263) om förvaltning av björn, varg, järv,
lo och kungsörn föreskriver Naturvårdsverket
dels att rubrikerna närmast före 3 och 4 §§ ska utgå,
dels att 3-5 §§ ska upphöra att gälla,
dels att nuvarande 6-9 §§ ska betecknas 3-6 §§,
dels att 1 § ska ha följande lydelse,
dels att de nya 3, 5 och 6 §§ samt rubrikerna närmast före de nya 3 och 5 §§
ska ha följande lydelse.

Tillämpningsområde
1 § Dessa föreskrifter reglerar samverkan mellan länsstyrelser och Sametinget
i samverkansråd för rovdjursförvaltningsområden. Vidare regleras länsstyrelsens
och samverkansrådens arbete med miniminivåer för förekomsten av björn, varg,
järv, lo och kungsörn, samt länsstyrelsens arbete med rovdjursförvaltningsplaner.

Definitioner
2 § Termer och uttryck som används i dessa föreskrifter har samma betydelse
som i jaktförordningen (1987:905) och förordningen (2009:1263) om förvaltning
av björn, varg, järv, lo och kungsörn.

Representation och arbetsformer i samverkansråden
3 § Landshövdingen, eller den landshövdingen utser, ska representera
länsstyrelsen i samverkansrådet. Sametinget utser den som ska representera
Sametinget. Samverkansrådets ledamöter utses för högst två år.
Om det finns särskilda skäl som föranleder det ska samverkansrådet anlita
sakkunniga med kunskap om de särskilda förutsättningar för viltförvaltningen
som råder i rovdjursförvaltningsområdet.
4 § Ett samverkansråd ska sammanträda vid minst två tillfällen per år. Varje
länsstyrelse svarar under två års tid för ordförandeskapet i samverkansrådet.
Ordförandeskapet alternerar i den ordning som samverkansrådet beslutar.
Samverkansrådets beslut ska tas i samförstånd.

1

NFS 2014:22

Miniminivåer för förekomsten av stora rovdjur
5 § De förslag till miniminivåer som anges i 4 § förordningen (2009:1263) om
förvaltning av björn, varg, järv, lo och kungsörn ska vara möjliga att uppnå
senast fem år efter fastställande.
Förslagen till miniminivåer ska lämnas på begäran av Naturvårdsverket.

Rovdjursförvaltningsplaner
6 § Länsstyrelsens rovdjursförvaltningsplan enligt 7 § förordningen
(2009:1263) om förvaltning av björn, varg, järv, lo och kungsörn ska gälla i
högst sex år och beskriva målsättningar och riktlinjer för länsstyrelsens förvaltningsarbete.
I arbetet med att beskriva målsättningar i rovdjursförvaltningsplanen ska
länsstyrelsen beakta den nationella förvaltningsplanen för respektive art.
_________________
Dessa föreskrifter träder i kraft den 22 september 2014.
NATURVÅRDSVERKET
MARIA ÅGREN
				Rikard Janson
				(Avdelningen för genomförande)

2

Elanders Sverige AB, 2014

