<book lang="sv">
<title>ReferatLagrummet</title>
 <bookinfo>
<title>ReferatLagrummet</title>
  <author>
<surname>Per Carlsson</surname>
  </author>
<date>2007-09-17</date><corpname>Domstolsväsendet</corpname>
 </bookinfo>

 <chapter>
<title />
  <para>Högsta domst<emphasis role="bold">olen</emphasis><emphasis role="bold">|</emphasis>NJA 2007 s. 323 (NJA 2007:42) |<emphasis role="bold">|</emphasis>
   <informaltable colsep="0" frame="none" rowsep="0">

    <tgroup cols="4">

     <colspec colwidth="95.40pt" />

     <colspec colwidth="84.70pt" />

     <colspec colwidth="60.90pt" />

     <colspec colwidth="127.55pt" />

     <tbody>

      <row>

       <entry>

       </entry>

       <entry>

       </entry>

       <entry>

       </entry>

       <entry>

       </entry>

      </row>

      <row>

       <entry>Målnummer:</entry>

       <entry>Ö4503-04</entry>

       <entry>Avdelning:</entry>

       <entry>1</entry>

      </row>

      <row>

       <entry>Domsnummer:</entry>

       <entry>
     
       </entry>

       <entry>

       </entry>

       <entry>

       </entry>

      </row>

     </tbody>

    </tgroup>

    <tgroup cols="2">

     <colspec colwidth="95.40pt" />

     <colspec colwidth="273.15pt" />

     <tbody>

      <row>

       <entry>Avgörandedatum:</entry>

       <entry>2007-05-16</entry>

      </row>

      <row>

       <entry>Rubrik:</entry>

       <entry>Bestämmelsen i 27 § andra stycket rättshjälpslagen (1996:1619) om
ersättning till rättshjälpsbiträde för arbete som utförts före ansökan
om rättshjälp har, till skillnad från motsvarande bestämmelse i 1972 års
rättshjälpslag, inte ansetts ge stöd för att begränsa ersättningsrätten
till att avse arbete som utförts inom den närmaste månaden före ansökan.</entry>

      </row>

      <row>

       <entry>Lagrum:</entry>

       <entry>27 § andra stycket rättshjälpslagen (1990:998)</entry>

      </row>

      <row>

       <entry>Rättsfall:</entry>

       <entry>
     
       </entry>

      </row>

     </tbody>

    </tgroup>

    <tgroup cols="4">

     <colspec colwidth="95.40pt" />

     <colspec colwidth="92.10pt" />

     <colspec colwidth="58.00pt" />

     <colspec colwidth="123.05pt" />

     <tbody>

      <row>

       <entry>

       </entry>

       <entry>

       </entry>

       <entry>

       </entry>

       <entry>

       </entry>

      </row>

      <row>

       <entry>

       </entry>

       <entry>

       </entry>

       <entry>

       </entry>

       <entry>

       </entry>

      </row>

      <row>

       <entry>REFERAT</entry>

       <entry>

       </entry>

       <entry>

       </entry>

       <entry>

       </entry>

      </row>

     </tbody>

    </tgroup>

    <tgroup cols="1">

     <colspec colwidth="368.55pt" />

     <tbody>

      <row>

       <entry>Umeå tingsrätt

I ett mål vid Umeå tingsrätt mellan P.N. och M.W. angående vårdnad om
barn m.m. var advokaten M.A.J. ombud för M.W. Målet hade inletts genom
en stämningsansökan från P.N. den 2 juni 2003. Vid huvudförhandling i
målet den 11 maj 2004 ingav M.A.J. en ansökan om rättshjälp,
undertecknad av M.W. den 8 juli 2003. Tingsrätten biföll ansökningen och
förordnade M.A.J. till rättshjälpsbiträde.

M.A.J. yrkade ersättning med 12 500 kr för arbete 10 timmar.

Tingsrätten (ordförande tingsfiskalen Anne-Therése Byström) fastställde
i beslut i dom den 19 maj 2004 att ersättning enligt rättshjälpslagen
skulle utgå till M.A.J. med 5 000 kr för arbete. Som skäl för beslutet
anförde tingsrätten:

M.A.J. har yrkat ersättning med 12 500 kr och uppgett att sex timmar
avser arbetad tid innan huvudförhandling och fyra timmar avser arbetad
tid för huvudförhandling, dess förberedande och avslutande åtgärder.
Enligt 27 § andra stycket rättshjälpslagen kan arbete som utförts före
ansökan om rättshjälp har gjorts under vissa förutsättningar ersättas. I
förarbetena (prop. 1978/79:90 s. 209) anges dock att den tidsperiod,
under vilken ett biträde kan få utföra arbete som berättigar till
retroaktiv ersättning, normalt inte får utsträckas längre tillbaka i
tiden än till en månad före ansökan om rättshjälp ingetts. Av
kostnadsräkningen och handlingarna i målet kan inte utläsas annat än att
det arbete M.A.J. utfört under den senaste månaden är förbereda sig och
klienten inför huvudförhandlingen, närvara vid huvudförhandlingen samt
avslutande åtgärder. M.A.J. bör därför endast tillerkännas ersättning
för fyra timmars arbete.

Hovrätten för Övre Norrland

M.A.J. överklagade i Hovrätten för Övre Norrland och yrkade att
hovrätten skulle tillerkänna henne ersättning enligt yrkandet vid
tingsrätten.

Domstolsverket bestred ändring.

Hovrätten (hovrättsråden Gunnar Sjöblom och Margareta Bergman, referent,
samt hovrättsassessorn Andreas Bogseth) anförde i beslut den 26 oktober
2004:

Hovrättens skäl

M.A.J. har till stöd för sin talan anfört följande. Det är riktigt att
utfört arbete utförts under längre tidsrymd än en månad, men
bestämmelserna i rättshjälpslagen om ersättning för sex timmars arbete
före ansökan om rättshjälp har ändrats på så sätt att arbetet inte
behöver vara utfört inom en månad före ansökans ingivande. Det arbete
som nedlagts i målet ligger i vart fall kring 25 timmar sammanlagt.

Domstolsverket har anfört följande. Enligt såväl gamla som nya
rättshjälpslagen gäller som ett riktmärke att arbete som utförts mer än
en månad före ansökan om rättshjälp normalt inte skall ersättas. I
likhet med tingsrätten ser inte Domstolsverket några skäl för att i
detta fall frångå huvudregeln. Överklagandet bör därför lämnas utan
bifall.

M.W. har anfört att hon inte har någon uppfattning i fråga om hur
bestämmelserna i rättshjälpslagen skall tillämpas, men att hon kan
vitsorda att målet föregicks av personliga sammanträffanden och flera
telefonsamtal med henne och hennes gode man, vilket tog tid utöver den
tid som behövdes för övrig förberedelse i målet.

Hovrätten gör följande bedömning.

Enligt 27 § andra stycket nuvarande rättshjälpslagen (1996:1619) kan
ersättning för arbete som rättshjälpsbiträde utfört före ansökan om
rättshjälp endast avse arbete av mindre omfattning eller av brådskande
art. Bestämmelsen motsvarar i den delen 19 § i rättshjälpslagen
(1972:429). Den äldre bestämmelsen uppställde dock som ytterligare
förutsättning för att ersättning skulle kunna utgå att ansökan om
rättshjälp gjorts utan väsentligt dröjsmål. Detta begränsade
ersättningsrätten så till vida att normalt endast arbete som utfördes
inom närmaste månaden före ansökan kunde ersättas (jfr prop. 1978/79:90
s. 209). Någon motsvarande begränsning i fråga om den tidsperiod under
vilken biträdet skall få utföra arbete som berättigar till retroaktiv
ersättning finns inte intagen i den nuvarande bestämmelsen.

Med arbete av mindre omfattning avsågs vid tillämpningen av 1972 års
rättshjälpslag arbete motsvarande högst vad en advokat debiterar under
en dags arbete (se prop. 1978/79:90 s. 209). Någon förändring därvidlag
har inte varit avsedd vid införandet av den nya rättshjälpslagen (se
prop. 1996/97:9 s. 218).

M.A.J. har yrkat ersättning för arbete motsvarande sex timmar före
ansökan. Omfattningen av det arbete hon yrkat ersättning för överstiger
inte den tid som kan anses motsvara en dags arbete. Hon bör därför
tillerkännas ersättning för ytterligare sex timmars arbete.
Överklagandet skall således bifallas.

Hovrätten anser att det föreligger sådana i 43 § andra stycket
rättshjälpslagen angivna skäl som medför att hovrättens beslut bör få
överklagas.

Hovrättens avgörande

Med ändring av tingsrättens beslut fastställer hovrätten M.A.J:s
ersättning enligt rättshjälpslagen till 12 500 kr.

Högsta domstolen

Domstolsverket överklagade och yrkade att HD skulle, med ändring av
hovrättens beslut, fastställa tingsrättens beslut.

M.A.J. bestred ändring.

Målet avgjordes efter föredragning.

Föredraganden, rev.sekr. Tyri Öhman, föreslog i betänkande följande
beslut:

Skäl

Enligt 27 § andra stycket rättshjälpslagen (1996:1619) kan ersättning
för arbete som rättshjälpsbiträdet utfört före ansökan endast avse
arbete som varit av mindre omfattning eller av brådskande art.
Bestämmelsen hade sin motsvarighet i 19 § första stycket sista meningen
i den äldre rättshjälpslagen (1972:429). Enligt den äldre bestämmelsen
gällde som ytterligare förutsättning för att arbete som utförts före
ansökan skulle ersättas att ansökningen gjorts utan väsentligt dröjsmål.
I prop. 1978/79:90 s. 208 f. har det gjorts vissa uttalanden angående
den närmare innebörden av bestämmelserna om retroaktiv ersättning. Vad
gäller den tidsperiod under vilket biträdet skall få utföra arbete som
berättigar till sådan ersättning uttalas att normalt högst någon månads
dröjsmål bör godtas. I fråga om arbetets omfattning anförs att den
längsta tid som bör kunna godtas utan att ansökan görs som en huvudregel
bör vara den tid som kan anses motsvara vad en advokat debiterar under
en arbetsdag. När det gäller arbetets omfattning har någon förändring
inte varit avsedd vid införandet av den nya rättshjälpslagen (se prop.
1996/97:9 s. 218). När det däremot gäller den tidsperiod under vilken
biträdet skall få utföra arbete som berättigar till retroaktiv
ersättning innehåller den nuvarande bestämmelsen inte någon sådan
begränsning som gällde enligt 19 § i den gamla rättshjälpslagen. M.A.J.
har yrkat ersättning för arbete motsvarande sex timmar före ansökan,
vilket inte överstiger den tid som anses motsvara en dags arbete. Såsom
hovrätten funnit ska hon därför tillerkännas ersättning för detta
arbete.

HD:s avgörande

HD lämnar överklagandet utan bifall.

HD (justitieråden Johan Munck, Dag Victor, Ella Nyström, referent,
Kerstin Calissendorff och Per Virdesten) meddelade den 16 maj 2007
följande slutliga beslut:

HD:s avgörande

HD fastställer hovrättens beslut.

HD:s beslut meddelat: den 16 maj 2007.

Mål nr: Ö 4503-04.

Lagrum: 27 § andra stycket rättshjälpslagen (1996:1619).</entry>

      </row>

     </tbody>

    </tgroup>

    <tgroup cols="2">

     <colspec colwidth="184.25pt" />

     <colspec colwidth="184.30pt" />

     <tbody>

      <row>

       <entry>

       </entry>

       <entry>

       </entry>

      </row>

      <row>

       <entry>

       </entry>

       <entry>

       </entry>

      </row>

      <row>

       <entry>Sökord:</entry>

       <entry>Rättshjälp; Ersättning; Biträdesersättning</entry>

      </row>

     </tbody>

    </tgroup>

    <tgroup cols="4">

     <colspec colwidth="95.40pt" />

     <colspec colwidth="28.75pt" />

     <colspec colwidth="116.85pt" />

     <colspec colwidth="127.55pt" />

     <tbody>

      <row>

       <entry>

       </entry>

       <entry>

       </entry>

       <entry>

       </entry>

       <entry>

       </entry>

      </row>

     </tbody>

    </tgroup>

   </informaltable>

  </para>

  <para>

  </para>

  <para>

  </para>

  <para>

  </para>

 </chapter>

</book>