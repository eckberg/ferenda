<?xml version='1.0' encoding='utf-8'?>
<html xmlns:bibo="http://purl.org/ontology/bibo/" xmlns:dcterms="http://purl.org/dc/terms/" xmlns:owl="http://www.w3.org/2002/07/owl#" xmlns:prov="http://www.w3.org/ns/prov#" xmlns:rdf="http://www.w3.org/1999/02/22-rdf-syntax-ns#" xmlns:rdfs="http://www.w3.org/2000/01/rdf-schema#" xmlns:rpubl="http://rinfo.lagrummet.se/ns/2008/11/rinfo/publ#" xmlns:xsd="http://www.w3.org/2001/XMLSchema#" xmlns="http://www.w3.org/1999/xhtml" xmlns:xsi="http://www.w3.org/2001/XMLSchema-instance" xsi:schemaLocation="http://www.w3.org/1999/xhtml http://www.w3.org/MarkUp/SCHEMA/xhtml-rdfa-2.xsd" version="XHTML+RDFa 1.1" xml:lang="sv">
  <head about="https://lagen.nu/dir/1987:42">
    <meta property="dcterms:identifier" content="Dir. 1987:42" xml:lang=""/>
    <meta property="dcterms:issued" content="1987-10-08" datatype="xsd:date"/>
    <link rel="dcterms:publisher" href="https://lagen.nu/org/2008/regeringskansliet"/>
    <title property="dcterms:title">Spelreglerna på den offentliga arbetsmarknaden</title>
    <meta property="rpubl:arsutgava" content="1987" xml:lang=""/>
    <meta property="rpubl:beslutsdatum" content="1987-10-08" datatype="xsd:date"/>
    <link rel="rpubl:departement" href="https://lagen.nu/org/2008/arbetsdepartementet"/>
    <meta property="rpubl:lopnummer" content="42" xml:lang=""/>
    <link rel="rdf:type" href="http://rinfo.lagrummet.se/ns/2008/11/rinfo/publ#Kommittedirektiv"/>
    <link rel="owl:sameAs" href="http://rinfo.lagrummet.se/publ/dir/1987:42"/>
    <link rel="prov:alternateOf" href="http://rkrattsbaser.gov.se/dir?bet=1987%3A42"/>
    <meta property="rdfs:label" content="Källa" xml:lang="sv" about="http://rkrattsbaser.gov.se/dir?bet=1987%3A42"/>
    <link rel="prov:wasDerivedFrom" href="https://lagen.nu/dir/1987:42?repo=dirtrips&amp;dir=downloaded"/>
    <meta property="rdfs:label" content="Dir. 1987:42" xml:lang="sv" about="https://lagen.nu/dir/1987:42?repo=dirtrips&amp;dir=downloaded"/>
    <meta property="prov:wasGeneratedBy" content="lagen.nu.direktiv.DirTrips" xml:lang=""/>
  </head>
  <body about="https://lagen.nu/dir/1987:42">
    <p>Dir 1987:42</p>
    <div class="unorderedsection" about="https://lagen.nu/dir/1987:42#US1" property="dcterms:title" content="Beslut vid regeringssammanträde 1987-10-08" typeof="bibo:DocumentPart">
      <span rel="dcterms:isPartOf" href="https://lagen.nu/dir/1987:42"/>
      <p>Chefen för arbetsmarknadsdepartementet, statsrådet Leijon, anför.</p>
    </div>
    <div class="section" property="dcterms:title" content="Mitt förslag" typeof="bibo:DocumentPart" about="https://lagen.nu/dir/1987:42#S1">
      <span rel="dcterms:isPartOf" href="https://lagen.nu/dir/1987:42"/>
      <span about="https://lagen.nu/dir/1987:42#S1" property="bibo:chapter" content="1"/>
      <p>Jag föreslår att en särskild utredare tillkallas för att undersöka  förutsättningarna att förbättra reglerna för avtalsförhandlingar och  arbetskonflikter på den offentliga arbetsmarknaden. Uppdraget bör  genomföras i nära samverkan med arbetsmarknadens parter. Utredaren skall  i januari 1988 redovisa sina bedömningar till regeringen. Regeringen bör  därefter ta ställning till om och i så fall i vilka former  utredningsarbetet skall drivas vidare.</p>
    </div>
    <div class="section" property="dcterms:title" content="Bakgrund" typeof="bibo:DocumentPart" about="https://lagen.nu/dir/1987:42#S2">
      <span rel="dcterms:isPartOf" href="https://lagen.nu/dir/1987:42"/>
      <span about="https://lagen.nu/dir/1987:42#S2" property="bibo:chapter" content="2"/>
      <p>Den allmänna uppfattningen i Sverige är att det i första hand är  parterna på arbetsmarknaden som genom förhandlingar och avtal skall  ansvara för lönebildningen och andra villkor i arbetslivet. Parternas  ansvar för att löneutvecklingen legat inom de samhällsekonomiska ramarna  har varit en viktig förutsättning för att upprätthålla den fulla  sysselsättningen.</p>
      <p>I det fria förhandlingssystemet ankommer det på parterna själva att  utforma och tillämpa reglerna för arbetsstriden. Vår rättsordning ger  sålunda parterna en principiell frihet att använda ekonomiska  stridsåtgärder som påtryckningsmedel för att uppnå sina krav. I detta  ligger att parterna bär förstahandsansvaret även för att arbetsfreden  upprätthålls. Parterna har också åtagit sig att sträva efter fredliga  förhandlingar och att inte tillgripa samhällsfarliga konflikter.</p>
      <p>Vid en internationell jämförelse har den svenska arbetsmarknaden  fungerat väl. Det ligger alltså såväl i parternas eget som i samhällets  intresse att slå vakt om den svenska modellen.</p>
    </div>
    <div class="section" property="dcterms:title" content="Svagheter finns" typeof="bibo:DocumentPart" about="https://lagen.nu/dir/1987:42#S3">
      <span rel="dcterms:isPartOf" href="https://lagen.nu/dir/1987:42"/>
      <span about="https://lagen.nu/dir/1987:42#S3" property="bibo:chapter" content="3"/>
      <p>Avtalsförhandlingarna under 1980-talet har dock, särskilt inom den  offentliga sektorn, visat att modellen har vissa svagheter. Under varje  avtalsrörelse på 1980-talet har det förekommit öppna konflikter. Det är  tydligt att parterna mött ökade svårigheter att nå uppgörelse utan  stridsåtgärder och medling. Det förefaller som om den gängse  förhandlingsmodellen inte längre helt svarar mot de krav som ställs på  den.</p>
      <p>Det finns antagligen flera förklaringar till det. En orsak av  grundläggande natur är att den ekonomiska situationen i landet varit  kärvare än den var under 60- och 70-talen med de konsekvenser detta haft  för reallöneutvecklingen. Följsamhetsproblematiken och lönestatistikens  utformning torde också ha bidragit. Det kan även finnas förklaringar som  mera rör själva tekniken i avtalsförhandlingarna. För att konsolidera  och vidareutveckla förhandlingssystemet inom den offentliga sektorn bör  en ananlys nu göras för att klargöra vilka brister som kan finnas och  hur de i så fall kan avhjälpas.</p>
    </div>
    <div class="section" property="dcterms:title" content="En utredare bör tillkallas" typeof="bibo:DocumentPart" about="https://lagen.nu/dir/1987:42#S4">
      <span rel="dcterms:isPartOf" href="https://lagen.nu/dir/1987:42"/>
      <span about="https://lagen.nu/dir/1987:42#S4" property="bibo:chapter" content="4"/>
      <p>I samband med regeringens överläggningar med arbetsmarknadens parter den  25 juni 1987 förklarade jag att regeringen överväger att tillsätta en  utredning med uppgift att undersöka hur reglerna för avtalsförhandlingar  och arbetskonflikter fungerar på den offentliga sektorn av  arbetsmarknaden. Syftet med en sådan utredning skulle i första hand vara  att ge uppslag till sådana förändringar som kan leda till en i framtiden  bättre fungerande arbetsmarknad och en lönebildning med mindre risk för  konflikter.</p>
      <p>I juli 1987 överlade jag med berörda parter om detta. Inställningen till  tanken på en utredning varierade. För min del anser jag dock att det nu  är lämpligt att tillkalla en särskild utredare för att, i nära kontakt  med parterna, analysera olika problem. Arbetet bör syfta till att ge  parterna uppslag till förändringar och ge regeringen ett underlag att  bedöma om några särskilda åtgärder bör vidtas.</p>
    </div>
    <div class="section" property="dcterms:title" content="Uppdraget" typeof="bibo:DocumentPart" about="https://lagen.nu/dir/1987:42#S5">
      <span rel="dcterms:isPartOf" href="https://lagen.nu/dir/1987:42"/>
      <span about="https://lagen.nu/dir/1987:42#S5" property="bibo:chapter" content="5"/>
      <div class="section" property="dcterms:title" content="Allmänt" typeof="bibo:DocumentPart" about="https://lagen.nu/dir/1987:42#S5-1">
        <span rel="dcterms:isPartOf" href="https://lagen.nu/dir/1987:42#S5"/>
        <span about="https://lagen.nu/dir/1987:42#S5-1" property="bibo:chapter" content="5.1"/>
        <p>Mot bakgrund av särskilt de senare årens avtalsrörelser bör utredaren  skapa sig en bild av parternas förutsättningar att själva komma till  rätta med de svagheter som finns i metoderna för att nå avtal på den  offentliga arbetsmarknaden. Genom konfliktutredningens (A 1981:13)  arbete har det nödvändiga grundmaterialet samlats. Utredningen har  avlämnat delbetänkandet (<a href="https://lagen.nu/sou/1984:18" rel="dcterms:references">SOU 1984:18</a>--19) Arbetsmarknadsstriden och  beräknar avsluta sitt arbete vid årsskiftet. Utredaren bör vidare göra  en preliminär bedömning av på vilka punkter och enligt vilka linjer det  -- nu eller senare -- kan finnas skäl för riksdag och regering att  förändra de regler som gäller.</p>
        <p>Jag anser emellertid att utredaren i ett första skede inte bör lägga  fram regelrätta förslag av den art som statliga utredningar vanligen  gör, t.ex. lagförslag. I stället bör utredaren genom bl.a. fördjupade  samtal med de inblandade presentera uppslag till framtida förbättringar  av vårt system för avtalsbildning och konfliktlösning på  arbetsmarknaden.</p>
        <p>Vad gäller utredarens arbetsformer har jag följande uppfattning.</p>
        <p>Området för utredningsuppdraget är åtminstone så till vida särpräglat  att riksdag och regering av tradition är ytterst återhållsamma med att  slå fast regler för parternas agerande. Det finns goda skäl att i  största möjliga utsträckning bibehålla denna princip. Riksdag och  regering bör t.ex. inte företa sig något som kan minska det ansvar  parterna själva tar för förhållandena på arbetsmarknaden. Det innebär  emellertid inte att varje initiativ på området skulle vara uteslutet.</p>
        <p>Jag kommer i det följande att ta upp vissa företeelser som enligt min  mening bör prioriteras i utredarens arbete. Utredaren bör under hösten  1987 inbjuda parterna till diskussioner rörande några av dessa.  Diskussionerna bör kunna bidra till att finna tänkbara vägar att  förbättra systemet för avtalsförhandlingar och arbetskonflikter på den  offentliga arbetsmarknaden. Utredaren bör i januari 1988 i en rapport  redovisa vad som har kommit fram vid diskussionerna och vad han i övrigt  bedömer kunna vara uppslag värda att ta vara på. Regeringen bör därefter  ta ställning till om och i så fall hur utredningsarbetet skall  fortsätta.</p>
      </div>
      <div class="section" property="dcterms:title" content="Förhandlingsordningen" typeof="bibo:DocumentPart" about="https://lagen.nu/dir/1987:42#S5-2">
        <span rel="dcterms:isPartOf" href="https://lagen.nu/dir/1987:42#S5"/>
        <span about="https://lagen.nu/dir/1987:42#S5-2" property="bibo:chapter" content="5.2"/>
        <p>Under flera avtalsrörelser har det inträffat att förhandlingarna kommit  i gång sent. Också när de formellt har kommit i gång har det hänt att  verkliga förhandlingar egentligen inte tycks ha förts bl.a. beroende på  att parterna har avvaktat uppgörelser på andra områden. Ibland har  varsel lagts och t.o.m. stridsåtgärder vidtagits inte på grund av  meningsskiljaktigheter i sakfrågorna utan för att realförhandlingar över  huvud taget skall komma i gång. Krav på medling har då kunnat  framställas långt innan de egentliga förhandlingarna kört fast, alltså  vid en tidpunkt i förhandlingsprocessen då det inte funnits  förutsättningar för meningsfullt medlingsarbete.</p>
        <p>Utredaren bör undersöka om det behövs konkreta åtgärder för att  förhandlingarna skall komma i gång avsevärt tidigare -- rimligen innan  de gamla avtalen gått ut -- och uppgörelser träffas i nära anslutning  till den tidpunkten.</p>
        <p>Ett sätt att effektivera förhandlingsarbetet kunde vara att parterna  enades om någon form av plan -- s.k. körplan -- för förhandlingarna. De  ordningar som tillämpas i andra nordiska länder kan därvid ge underlag  för uppslag till lösningar. Sådana måste bygga på ett samförstånd mellan  parterna.</p>
      </div>
      <div class="section" property="dcterms:title" content="Stridsåtgärder" typeof="bibo:DocumentPart" about="https://lagen.nu/dir/1987:42#S5-3">
        <span rel="dcterms:isPartOf" href="https://lagen.nu/dir/1987:42#S5"/>
        <span about="https://lagen.nu/dir/1987:42#S5-3" property="bibo:chapter" content="5.3"/>
        <p>I Sverige har arbetsmarknadens parter en principiell frihet att genom  stridsåtgärder söka lösa konflikter med motparten. Denna rätt, som är  grundlagsskyddad och alltså enligt regeringsformen kan inskränkas endast  genom lag eller avtal, gäller för dem som kan vara parter i ett  kollektivavtal. Rätten till stridsåtgärder begränsas -- förutom genom  den särskilda lagstiftningen om offentlig anställning -- framför allt av  den fredsplikt som inträder då ett kollektivavtal träffas. Vissa  spelregler finns också för hur stridsåtgärder får användas, bl.a. regler  om varsel innan en åtgärd sätts i kraft.</p>
        <p>Den vidsträckta stridsrätten förutsätter att den utnyttjas med stort  ansvar. Genom huvudavtalen har parterna också tagit på sig ett särskilt  ansvar för att arbetsstriden inte skall bli samhällsfarlig eller i  övrigt hota vitala samhällsfunktioner. I ett särskilt huvudavtal för  hela den offentliga sektorn har parterna vidare enats om att sträva  efter fredliga förhandlingar och att undvika stridsåtgärder i fråga om  sådana ämnen varom avtal får anses kränka den politiska demokratin.</p>
        <p>Utredaren bör undersöka om dessa avtal kan behöva preciseras,  kompletteras eller i övrigt ses över. Det kan i det sammanhanget finnas  skäl att ta ställning till om den i avtalen reglerade ordningen för att  pröva om en konflikt är samhällsfarlig är ändamålsenlig.</p>
        <p>De skillnader som finns mellan stridsrättens förutsättningar på olika  områden bör uppmärksammas. Konflikter kan få olika verkningar beroende  på vilken verksamhet som berörs. Särskilt på vissa delar av den  offentliga sektorn kan tredje man ofta drabbas hårdare än de inblandade  parterna.</p>
        <p>En annan aspekt som också har förts fram i debatten är att de  offentliganställdas strejkrätt står i ett motsatsförhållande till  åtskilliga likaledes av grundlagen skyddade medborgerliga fri- och  rättigheter och till förpliktelser som enligt annan lag gäller för de  offentliga myndigheterna. Utredaren bör sammanfattningsvis belysa  skillnaderna i stridsrättens förutsättningar på offentlig och privat  arbetsmarknad. </p>
        <p>Gällande regler om varsel av konflikt bör belysas och ställning tas till  om de är ändamålsenliga.</p>
      </div>
      <div class="section" property="dcterms:title" content="Organisationstvister" typeof="bibo:DocumentPart" about="https://lagen.nu/dir/1987:42#S5-4">
        <span rel="dcterms:isPartOf" href="https://lagen.nu/dir/1987:42#S5"/>
        <span about="https://lagen.nu/dir/1987:42#S5-4" property="bibo:chapter" content="5.4"/>
        <p>Den grundläggande motsättningen på arbetsmarknaden rör förhållandet  mellan arbetsgivare och arbetstagare. De fackliga organisationerna  tillvaratar sina medlemmars intressen i förhållande till motparten,  arbetsgivaren, och har därvid tillgång till bl.a. stridsåtgärder. Till  följd av organisationsförändringar på arbetsmarknaden uppstår emellertid  också motsättningar mellan enskilda löntagarorganisationer. En  stridsåtgärd som formellt gäller t.ex. rätten att teckna avtal med  arbetsgivaren och som riktar sig mot denne kan i realiteten bero på att  interna motsättningar på arbetstagarsidan inte kunnat lösas. Utredaren  bör överväga om det i en sådan situation är rimligt att en part som inte  disponerar över medel att lösa konflikten -- eller i vart fall står  något vid sidan av den egentliga konflikten -- drabbas av en  stridsåtgärd. I en sådan analys bör även parterna på den privata sektorn  medverka, eftersom dessa frågor berör hela arbetsmarknaden.</p>
        <p>Jag vill i det sammanhanget erinra om att arbetsrättskommittén  diskuterade om möjligheter borde skapas att ingripa mot sådana  konflikter. Kommittén diskuterade också hur sådana regler skulle kunna  konstrueras men avstod från att lägga fram förslag i den delen (se <a href="https://lagen.nu/sou/1975:1#sid414" rel="dcterms:references">SOU  1975:1, s. 414</a>--419).</p>
        <p>Utredaren bör belysa om det finns skäl att ompröva denna ståndpunkt. Det  ter sig visserligen problematiskt men ingalunda omöjligt att i lag dra  en gräns för vilka konflikter av berört slag som inte skall behöva  godtas.</p>
      </div>
      <div class="section" property="dcterms:title" content="Olovliga stridsåtgärder" typeof="bibo:DocumentPart" about="https://lagen.nu/dir/1987:42#S5-5">
        <span rel="dcterms:isPartOf" href="https://lagen.nu/dir/1987:42#S5"/>
        <span about="https://lagen.nu/dir/1987:42#S5-5" property="bibo:chapter" content="5.5"/>
        <p>I parternas ansvar för att arbetsfreden upprätthålls ligger en  skyldighet att försöka hindra brott mot fredsplikten och att verka för  att olovliga stridsåtgärder upphör. Även i detta avseende har parterna  varit framgångsrika. Olovliga stridsåtgärder har inte förekommit i  särskilt stor utsträckning.</p>
        <p>Händelser under senare tid tyder dock på att fredsplikten inte  respekteras tillräckligt. Massjukskrivning, hot om vägran att utföra  vissa arbetsuppgifter och andra maskningsaktioner har vidtagits av  enskilda grupper som påtryckningsmedel i fackliga konflikter. I viss  utsträckning är för övrigt detta slags stridsåtgärder enligt lag alltid  otillåtna på den offentliga sektorn, alltså även då kollektivavtal inte  gäller.</p>
        <p>De fackliga organisationerna tar avstånd från sådana metoder men  förefaller ibland inte bekämpa tendenser av detta slag tillräckligt  effektivt. Ett skäl till detta kan vara att åtgärderna inte är avsedda  att framstå som stridsåtgärder. Det kan uppkomma bevissvårigheter för  den som påstår att det rör sig om en olovlig stridsåtgärd.</p>
        <p>Det kan finnas skäl att undersöka om det finns behov av åtgärder för att  bättre motverka lag- eller avtalsstridiga aktioner på arbetsmarknaden.  En särskild fråga i detta sammanhang är om tredje man bör ges ett  förstärkt rättsskydd. Det är möjligt att man t.ex. kan tänka sig att en  drabbad tredje man under vissa omständigheter ges en rätt -- vid sidan  om arbetsgivaren -- till ett begränsat skadestånd i anledning av en  olovlig stridsåtgärd eller att kraftigare sanktioner skall kunna  begagnas i en sådan situation.</p>
      </div>
      <div class="section" property="dcterms:title" content="Medling" typeof="bibo:DocumentPart" about="https://lagen.nu/dir/1987:42#S5-6">
        <span rel="dcterms:isPartOf" href="https://lagen.nu/dir/1987:42#S5"/>
        <span about="https://lagen.nu/dir/1987:42#S5-6" property="bibo:chapter" content="5.6"/>
        <p>En väl fungerande medling är av stor betydelse för arbetsfreden. Frågan  om förlikningsväsendets verksamhet och organisation har ofta  diskuterats. Utredaren bör överväga hur förlikningsmannaexpeditionens  organisation kan anpassas till minskande arbetsuppgifter men samtidigt  få en om möjligt stärkt position. Man kan t.ex. tänka sig att ge  ordföranden i expeditionens styrelse ett direkt ansvar för kontakten med  parterna när det gäller förhandlingar på riksnivå. Därigenom skulle  behovet av särskilt förordnande medlare kunna minska något, och den  medling som sker genom regeringens försorg skulle förhoppningsvis inte  behöva tillgripas förrän på ett senare stadium än vad som ibland sker i  dag. Härutöver kan det finnas anledning att allmänt analysera  förlikningsmannainstitutets roll och överväga om den bör förändras. En  fråga som kan behöva övervägas är om medlarna bör ges ytterligare  befogenheter, t.ex. att skjuta upp varslade stridsåtgärder.</p>
        <p>Frågor om medling berör hela arbetsmarknaden. I en diskussion om  förändringar i medlingsverksamheten bör självfallet även parterna på den  privata sektorn delta.</p>
      </div>
      <div class="section" property="dcterms:title" content="Övrigt" typeof="bibo:DocumentPart" about="https://lagen.nu/dir/1987:42#S5-7">
        <span rel="dcterms:isPartOf" href="https://lagen.nu/dir/1987:42#S5"/>
        <span about="https://lagen.nu/dir/1987:42#S5-7" property="bibo:chapter" content="5.7"/>
        <p>För utredarnas arbete gäller de allmänna direktiv som regeringen  utfärdade den 16 februari 1984 till samtliga kommittéer och särskilda  utredare (dir. 1984:5).</p>
        <p>Utredaren skall senast före utgången av januari 1988 redovisa sina  bedömningar till regeringen.</p>
        <p>Jag vill slutligen framhålla att den tid som nu står utredaren till buds  är kort. Jag är medveten om att redovisningen i januari 1988 inte kan  bli helt fullständig.</p>
      </div>
    </div>
    <div class="section" property="dcterms:title" content="Hemställan" typeof="bibo:DocumentPart" about="https://lagen.nu/dir/1987:42#S6">
      <span rel="dcterms:isPartOf" href="https://lagen.nu/dir/1987:42"/>
      <span about="https://lagen.nu/dir/1987:42#S6" property="bibo:chapter" content="6"/>
      <p>Med hänvisning till vad jag nu anfört hemställer jag att regeringen  bemyndigar mig</p>
      <ul class="strecksatslista">
        <li>att tillkalla en särskild utredare omfattad av <a href="https://lagen.nu/1976:119" rel="dcterms:references">kommittéförordningen  (1976:119)</a> med uppdrag att analysera systemet för avtalsförhandlingar om  arbetskonflikter och att presentera uppslag ägnade att förbättra  systemet, och</li>
        <li>att besluta om sakkunniga, experter, sekreterare och annat biträde åt  utredaren.</li>
      </ul>
      <p>Vidare hemställer jag att regeringen beslutar</p>
      <ul class="strecksatslista">
        <li>att kostnaderna skall belasta tionde huvudtitelns anslag Utredningar  m.m.</li>
      </ul>
    </div>
    <div class="section" property="dcterms:title" content="Beslut" typeof="bibo:DocumentPart" about="https://lagen.nu/dir/1987:42#S7">
      <span rel="dcterms:isPartOf" href="https://lagen.nu/dir/1987:42"/>
      <span about="https://lagen.nu/dir/1987:42#S7" property="bibo:chapter" content="7"/>
      <p>Regeringen ansluter sig till föredragandens överväganden och bifaller  hennes hemställan.</p>
      <p>(Arbetsmarknadsdepartementet)</p>
    </div>
  </body>
</html>
