

<!DOCTYPE html>
<html>
<head>
    <title>Regeringskansliets rättsdatabaser</title>
    <meta name="Author" content="Regeringskansliet">
    <meta http-equiv="Pragma" content="no-cache">
    <meta name="Content" content="Lag, lagar, lagstiftning, förordning, förordningar, kommitt&eacute; kommitt&eacute;er, direktiv,juridik, jurist, law, lawyer, legal">
    <meta name="Keywords" content="Lag, lagar, lagstiftning, förordning, förordningar, kommitt&eacute; kommitt&eacute;er, direktiv,juridik, jurist, law, lawyer, legal">

    <!-- Begin favicon -->
    <link rel="apple-touch-icon" sizes="57x57" href="/Images/favicon/apple-touch-icon-57x57.png">
    <link rel="apple-touch-icon" sizes="60x60" href="/Images/favicon/apple-touch-icon-60x60.png">
    <link rel="apple-touch-icon" sizes="72x72" href="/Images/favicon/apple-touch-icon-72x72.png">
    <link rel="apple-touch-icon" sizes="76x76" href="/Images/favicon/apple-touch-icon-76x76.png">
    <link rel="apple-touch-icon" sizes="114x114" href="/Images/favicon/apple-touch-icon-114x114.png">
    <link rel="apple-touch-icon" sizes="120x120" href="/Images/favicon/apple-touch-icon-120x120.png">
    <link rel="apple-touch-icon" sizes="144x144" href="/Images/favicon/apple-touch-icon-144x144.png">
    <link rel="apple-touch-icon" sizes="152x152" href="/Images/favicon/apple-touch-icon-152x152.png">
    <link rel="apple-touch-icon" sizes="180x180" href="/Images/favicon/apple-touch-icon-180x180.png">
    <link rel="icon" type="image/png" href="/Images/favicon/favicon-32x32.png" sizes="32x32">
    <link rel="icon" type="image/png" href="/Images/favicon/android-chrome-192x192.png" sizes="192x192">
    <link rel="icon" type="image/png" href="/Images/favicon/favicon-96x96.png" sizes="96x96">
    <link rel="icon" type="image/png" href="/Images/favicon/favicon-16x16.png" sizes="16x16">
    <link rel="shortcut icon" href="/Images/favicon/favicon.ico">
    <meta name="msapplication-TileColor" content="#2b5797">
    <meta name="msapplication-TileImage" content="/Images/favicon/mstile-144x144.png">
    <meta name="msapplication-config" content="/Images/favicon/browserconfig.xml">
    <meta name="theme-color" content="#ffffff">
    <!-- End favicon -->

    <link href='https://fonts.googleapis.com/css?family=Open+Sans' rel='stylesheet' type='text/css'>
    <link rel="stylesheet" href="/Css/main.css" type="text/css" media="screen"/>
    <link rel="stylesheet" href="/Css/print.css" type="text/css" media="print"/>
    <script src="http://code.jquery.com/jquery-2.1.4.min.js"></script>
    <script src="/Scripts/Regeringskansliet.js"></script>
    


</head>
<body>
    <div class="container">
        <div class="popup-container">
            <div class="popup-inner-container">
                <div class="popup-inner">
                    <div class="popup-close">
                        <span class="popup-exit">
                            Stäng
                        </span>
                        <div class="popup-close-icon close"></div>
                    </div>
                    <div class="popup-content">

                    </div>
                </div>
            </div>
        </div>
        <div class="header wrapper">
            <div class="inner-wrapper">
                <div class="header-logo">
                    <img src="/Images/logo-sv.png" alt="Regeringskansliet logo" class="logo" />
                </div>
                <div class="header-more">

                    
                </div>
                <div class="header-main">
                    <div class="header-text">
                        <h1>Regeringskansliets rättsdatabaser</h1>
                    </div>
                    <div class="header-desc">
                        Regeringskansliets rättsdatabaser innehåller lagar, förordningar,
                        kommittédirektiv och kommittéregistret.
                    </div>
                </div>
            </div>
        </div>

        <div class="main wrapper">
            <div class="inner-wrapper">
                <div class="nav-bar">
                    
                    <a href="/sfsr">
                        <div class="nav-item">
                            Författningsregister
                        </div>
                    </a>
                    
                    <a href="/sfst">
                        <div class="nav-item">
                            Författningar fulltext
                        </div>
                    </a>
                    
                    <a href="/dir">
                        <div class="nav-item active">
                            Kommittédirektiv
                        </div>
                    </a>
                    
                    <a href="/komm">
                        <div class="nav-item">
                            Kommittéregistret
                        </div>
                    </a>
                    

                    <a href="/info" class="popup">
                        <div class="nav-help">
                            Om
                        </div>
                    </a>
                </div>
                <div class="content">
                    
    
    <div class="search-results">
        <div class="search-more">
            &nbsp;
        </div>
        <div class="search-main">
            <div class="search-results-header">
                <div class="search-hits">
                    Post <strong>1</strong> av <strong>1</strong> träffar
                </div>

                <div class="search-results-opts-top">
                    <div class="search-results-all">
                        <a href="/dir?bet=1987%3a42">
                            Sökresultat
                        </a>
                    </div>

                    <div class="search-results-steps">
                        <div class="search-results-prev">
                        
                                <div class="arrow-bk"></div>
                                Föregående
                        
                        </div>
                        ·
                        <div class="search-results-next">
                        
                                Nästa
                                <div class="arrow-fwd"></div>
                        
                        </div>
                    </div>
                </div>
            </div>
            
            <div class="search-results-content">
                

                <div class="result-inner-box">
                    <span class="bold">Spelreglerna på den offentliga arbetsmarknaden, Dir. 1987:42</span>
                </div>

                
                <div class="result-inner-box">
                    <span class="bold">Departement:</span> Arbetsdepartementet
                </div>
                
                <div class="result-inner-box">
                    <span class="bold">Beslut:</span> 1987-10-08
                </div>
                

                <div class="result-inner-box">
                    <div class="result-box-text body-text">Dir 1987:42

Beslut vid regeringssammanträde 1987-10-08

Chefen för arbetsmarknadsdepartementet, statsrådet Leijon, anför.

1 Mitt förslag

Jag föreslår att en särskild utredare tillkallas för att undersöka 
förutsättningarna att förbättra reglerna för avtalsförhandlingar och 
arbetskonflikter på den offentliga arbetsmarknaden. Uppdraget bör 
genomföras i nära samverkan med arbetsmarknadens parter. Utredaren skall 
i januari 1988 redovisa sina bedömningar till regeringen. Regeringen bör 
därefter ta ställning till om och i så fall i vilka former 
utredningsarbetet skall drivas vidare.

2  Bakgrund

Den allmänna uppfattningen i Sverige är att det i första hand är 
parterna på arbetsmarknaden som genom förhandlingar och avtal skall 
ansvara för lönebildningen och andra villkor i arbetslivet. Parternas 
ansvar för att löneutvecklingen legat inom de samhällsekonomiska ramarna 
har varit en viktig förutsättning för att upprätthålla den fulla 
sysselsättningen.

I det fria förhandlingssystemet ankommer det på parterna själva att 
utforma och tillämpa reglerna för arbetsstriden. Vår rättsordning ger 
sålunda parterna en principiell frihet att använda ekonomiska 
stridsåtgärder som påtryckningsmedel för att uppnå sina krav. I detta 
ligger att parterna bär förstahandsansvaret även för att arbetsfreden 
upprätthålls. Parterna har också åtagit sig att sträva efter fredliga 
förhandlingar och att inte tillgripa samhällsfarliga konflikter.

Vid en internationell jämförelse har den svenska arbetsmarknaden 
fungerat väl. Det ligger alltså såväl i parternas eget som i samhällets 
intresse att slå vakt om den svenska modellen.

3  Svagheter finns

Avtalsförhandlingarna under 1980-talet har dock, särskilt inom den 
offentliga sektorn, visat att modellen har vissa svagheter. Under varje 
avtalsrörelse på 1980-talet har det förekommit öppna konflikter. Det är 
tydligt att parterna mött ökade svårigheter att nå uppgörelse utan 
stridsåtgärder och medling. Det förefaller som om den gängse 
förhandlingsmodellen inte längre helt svarar mot de krav som ställs på 
den.

Det finns antagligen flera förklaringar till det. En orsak av 
grundläggande natur är att den ekonomiska situationen i landet varit 
kärvare än den var under 60- och 70-talen med de konsekvenser detta haft 
för reallöneutvecklingen. Följsamhetsproblematiken och lönestatistikens 
utformning torde också ha bidragit. Det kan även finnas förklaringar som 
mera rör själva tekniken i avtalsförhandlingarna. För att konsolidera 
och vidareutveckla förhandlingssystemet inom den offentliga sektorn bör 
en ananlys nu göras för att klargöra vilka brister som kan finnas och 
hur de i så fall kan avhjälpas.

4  En utredare bör tillkallas

I samband med regeringens överläggningar med arbetsmarknadens parter den 
25 juni 1987 förklarade jag att regeringen överväger att tillsätta en 
utredning med uppgift att undersöka hur reglerna för avtalsförhandlingar 
och arbetskonflikter fungerar på den offentliga sektorn av 
arbetsmarknaden. Syftet med en sådan utredning skulle i första hand vara 
att ge uppslag till sådana förändringar som kan leda till en i framtiden 
bättre fungerande arbetsmarknad och en lönebildning med mindre risk för 
konflikter.

I juli 1987 överlade jag med berörda parter om detta. Inställningen till 
tanken på en utredning varierade. För min del anser jag dock att det nu 
är lämpligt att tillkalla en särskild utredare för att, i nära kontakt 
med parterna, analysera olika problem. Arbetet bör syfta till att ge 
parterna uppslag till förändringar och ge regeringen ett underlag att 
bedöma om några särskilda åtgärder bör vidtas.

5  Uppdraget 

5.1  Allmänt

Mot bakgrund av särskilt de senare årens avtalsrörelser bör utredaren 
skapa sig en bild av parternas förutsättningar att själva komma till 
rätta med de svagheter som finns i metoderna för att nå avtal på den 
offentliga arbetsmarknaden. Genom konfliktutredningens (A 1981:13) 
arbete har det nödvändiga grundmaterialet samlats. Utredningen har 
avlämnat delbetänkandet (SOU 1984:18--19) Arbetsmarknadsstriden och 
beräknar avsluta sitt arbete vid årsskiftet. Utredaren bör vidare göra 
en preliminär bedömning av på vilka punkter och enligt vilka linjer det 
-- nu eller senare -- kan finnas skäl för riksdag och regering att 
förändra de regler som gäller.

Jag anser emellertid att utredaren i ett första skede inte bör lägga 
fram regelrätta förslag av den art som statliga utredningar vanligen 
gör, t.ex. lagförslag. I stället bör utredaren genom bl.a. fördjupade 
samtal med de inblandade presentera uppslag till framtida förbättringar 
av vårt system för avtalsbildning och konfliktlösning på 
arbetsmarknaden.

Vad gäller utredarens arbetsformer har jag följande uppfattning.

Området för utredningsuppdraget är åtminstone så till vida särpräglat 
att riksdag och regering av tradition är ytterst återhållsamma med att 
slå fast regler för parternas agerande. Det finns goda skäl att i 
största möjliga utsträckning bibehålla denna princip. Riksdag och 
regering bör t.ex. inte företa sig något som kan minska det ansvar 
parterna själva tar för förhållandena på arbetsmarknaden. Det innebär 
emellertid inte att varje initiativ på området skulle vara uteslutet.

Jag kommer i det följande att ta upp vissa företeelser som enligt min 
mening bör prioriteras i utredarens arbete. Utredaren bör under hösten 
1987 inbjuda parterna till diskussioner rörande några av dessa. 
Diskussionerna bör kunna bidra till att finna tänkbara vägar att 
förbättra systemet för avtalsförhandlingar och arbetskonflikter på den 
offentliga arbetsmarknaden. Utredaren bör i januari 1988 i en rapport 
redovisa vad som har kommit fram vid diskussionerna och vad han i övrigt 
bedömer kunna vara uppslag värda att ta vara på. Regeringen bör därefter 
ta ställning till om och i så fall hur utredningsarbetet skall 
fortsätta.

5.2  Förhandlingsordningen

Under flera avtalsrörelser har det inträffat att förhandlingarna kommit 
i gång sent. Också när de formellt har kommit i gång har det hänt att 
verkliga förhandlingar egentligen inte tycks ha förts bl.a. beroende på 
att parterna har avvaktat uppgörelser på andra områden. Ibland har 
varsel lagts och t.o.m. stridsåtgärder vidtagits inte på grund av 
meningsskiljaktigheter i sakfrågorna utan för att realförhandlingar över 
huvud taget skall komma i gång. Krav på medling har då kunnat 
framställas långt innan de egentliga förhandlingarna kört fast, alltså 
vid en tidpunkt i förhandlingsprocessen då det inte funnits 
förutsättningar för meningsfullt medlingsarbete.

Utredaren bör undersöka om det behövs konkreta åtgärder för att 
förhandlingarna skall komma i gång avsevärt tidigare -- rimligen innan 
de gamla avtalen gått ut -- och uppgörelser träffas i nära anslutning 
till den tidpunkten.

Ett sätt att effektivera förhandlingsarbetet kunde vara att parterna 
enades om någon form av plan -- s.k. körplan -- för förhandlingarna. De 
ordningar som tillämpas i andra nordiska länder kan därvid ge underlag 
för uppslag till lösningar. Sådana måste bygga på ett samförstånd mellan 
parterna.

5.3  Stridsåtgärder

I Sverige har arbetsmarknadens parter en principiell frihet att genom 
stridsåtgärder söka lösa konflikter med motparten. Denna rätt, som är 
grundlagsskyddad och alltså enligt regeringsformen kan inskränkas endast 
genom lag eller avtal, gäller för dem som kan vara parter i ett 
kollektivavtal. Rätten till stridsåtgärder begränsas -- förutom genom 
den särskilda lagstiftningen om offentlig anställning -- framför allt av 
den fredsplikt som inträder då ett kollektivavtal träffas. Vissa 
spelregler finns också för hur stridsåtgärder får användas, bl.a. regler 
om varsel innan en åtgärd sätts i kraft.

Den vidsträckta stridsrätten förutsätter att den utnyttjas med stort 
ansvar. Genom huvudavtalen har parterna också tagit på sig ett särskilt 
ansvar för att arbetsstriden inte skall bli samhällsfarlig eller i 
övrigt hota vitala samhällsfunktioner. I ett särskilt huvudavtal för 
hela den offentliga sektorn har parterna vidare enats om att sträva 
efter fredliga förhandlingar och att undvika stridsåtgärder i fråga om 
sådana ämnen varom avtal får anses kränka den politiska demokratin.

Utredaren bör undersöka om dessa avtal kan behöva preciseras, 
kompletteras eller i övrigt ses över. Det kan i det sammanhanget finnas 
skäl att ta ställning till om den i avtalen reglerade ordningen för att 
pröva om en konflikt är samhällsfarlig är ändamålsenlig.

De skillnader som finns mellan stridsrättens förutsättningar på olika 
områden bör uppmärksammas. Konflikter kan få olika verkningar beroende 
på vilken verksamhet som berörs. Särskilt på vissa delar av den 
offentliga sektorn kan tredje man ofta drabbas hårdare än de inblandade 
parterna.

En annan aspekt som också har förts fram i debatten är att de 
offentliganställdas strejkrätt står i ett motsatsförhållande till 
åtskilliga likaledes av grundlagen skyddade medborgerliga fri- och 
rättigheter och till förpliktelser som enligt annan lag gäller för de 
offentliga myndigheterna. Utredaren bör sammanfattningsvis belysa 
skillnaderna i stridsrättens förutsättningar på offentlig och privat 
arbetsmarknad. 

Gällande regler om varsel av konflikt bör belysas och ställning tas till 
om de är ändamålsenliga.

5.4  Organisationstvister

Den grundläggande motsättningen på arbetsmarknaden rör förhållandet 
mellan arbetsgivare och arbetstagare. De fackliga organisationerna 
tillvaratar sina medlemmars intressen i förhållande till motparten, 
arbetsgivaren, och har därvid tillgång till bl.a. stridsåtgärder. Till 
följd av organisationsförändringar på arbetsmarknaden uppstår emellertid 
också motsättningar mellan enskilda löntagarorganisationer. En 
stridsåtgärd som formellt gäller t.ex. rätten att teckna avtal med 
arbetsgivaren och som riktar sig mot denne kan i realiteten bero på att 
interna motsättningar på arbetstagarsidan inte kunnat lösas. Utredaren 
bör överväga om det i en sådan situation är rimligt att en part som inte 
disponerar över medel att lösa konflikten -- eller i vart fall står 
något vid sidan av den egentliga konflikten -- drabbas av en 
stridsåtgärd. I en sådan analys bör även parterna på den privata sektorn 
medverka, eftersom dessa frågor berör hela arbetsmarknaden.

Jag vill i det sammanhanget erinra om att arbetsrättskommittén 
diskuterade om möjligheter borde skapas att ingripa mot sådana 
konflikter. Kommittén diskuterade också hur sådana regler skulle kunna 
konstrueras men avstod från att lägga fram förslag i den delen (se SOU 
1975:1, s. 414--419).

Utredaren bör belysa om det finns skäl att ompröva denna ståndpunkt. Det 
ter sig visserligen problematiskt men ingalunda omöjligt att i lag dra 
en gräns för vilka konflikter av berört slag som inte skall behöva 
godtas.

5.5  Olovliga stridsåtgärder

I parternas ansvar för att arbetsfreden upprätthålls ligger en 
skyldighet att försöka hindra brott mot fredsplikten och att verka för 
att olovliga stridsåtgärder upphör. Även i detta avseende har parterna 
varit framgångsrika. Olovliga stridsåtgärder har inte förekommit i 
särskilt stor utsträckning.

Händelser under senare tid tyder dock på att fredsplikten inte 
respekteras tillräckligt. Massjukskrivning, hot om vägran att utföra 
vissa arbetsuppgifter och andra maskningsaktioner har vidtagits av 
enskilda grupper som påtryckningsmedel i fackliga konflikter. I viss 
utsträckning är för övrigt detta slags stridsåtgärder enligt lag alltid 
otillåtna på den offentliga sektorn, alltså även då kollektivavtal inte 
gäller.

De fackliga organisationerna tar avstånd från sådana metoder men 
förefaller ibland inte bekämpa tendenser av detta slag tillräckligt 
effektivt. Ett skäl till detta kan vara att åtgärderna inte är avsedda 
att framstå som stridsåtgärder. Det kan uppkomma bevissvårigheter för 
den som påstår att det rör sig om en olovlig stridsåtgärd.

Det kan finnas skäl att undersöka om det finns behov av åtgärder för att 
bättre motverka lag- eller avtalsstridiga aktioner på arbetsmarknaden. 
En särskild fråga i detta sammanhang är om tredje man bör ges ett 
förstärkt rättsskydd. Det är möjligt att man t.ex. kan tänka sig att en 
drabbad tredje man under vissa omständigheter ges en rätt -- vid sidan 
om arbetsgivaren -- till ett begränsat skadestånd i anledning av en 
olovlig stridsåtgärd eller att kraftigare sanktioner skall kunna 
begagnas i en sådan situation.

5.6  Medling

En väl fungerande medling är av stor betydelse för arbetsfreden. Frågan 
om förlikningsväsendets verksamhet och organisation har ofta 
diskuterats. Utredaren bör överväga hur förlikningsmannaexpeditionens 
organisation kan anpassas till minskande arbetsuppgifter men samtidigt 
få en om möjligt stärkt position. Man kan t.ex. tänka sig att ge 
ordföranden i expeditionens styrelse ett direkt ansvar för kontakten med 
parterna när det gäller förhandlingar på riksnivå. Därigenom skulle 
behovet av särskilt förordnande medlare kunna minska något, och den 
medling som sker genom regeringens försorg skulle förhoppningsvis inte 
behöva tillgripas förrän på ett senare stadium än vad som ibland sker i 
dag. Härutöver kan det finnas anledning att allmänt analysera 
förlikningsmannainstitutets roll och överväga om den bör förändras. En 
fråga som kan behöva övervägas är om medlarna bör ges ytterligare 
befogenheter, t.ex. att skjuta upp varslade stridsåtgärder.

Frågor om medling berör hela arbetsmarknaden. I en diskussion om 
förändringar i medlingsverksamheten bör självfallet även parterna på den 
privata sektorn delta.

5.7  Övrigt

För utredarnas arbete gäller de allmänna direktiv som regeringen 
utfärdade den 16 februari 1984 till samtliga kommittéer och särskilda 
utredare (dir. 1984:5).

Utredaren skall senast före utgången av januari 1988 redovisa sina 
bedömningar till regeringen.

Jag vill slutligen framhålla att den tid som nu står utredaren till buds 
är kort. Jag är medveten om att redovisningen i januari 1988 inte kan 
bli helt fullständig.

6  Hemställan

Med hänvisning till vad jag nu anfört hemställer jag att regeringen 
bemyndigar mig

-- att tillkalla en särskild utredare omfattad av kommittéförordningen 
(1976:119) med uppdrag att analysera systemet för avtalsförhandlingar om 
arbetskonflikter och att presentera uppslag ägnade att förbättra 
systemet, och

-- att besluta om sakkunniga, experter, sekreterare och annat biträde åt 
utredaren.

Vidare hemställer jag att regeringen beslutar

-- att kostnaderna skall belasta tionde huvudtitelns anslag Utredningar 
m.m.

7  Beslut

Regeringen ansluter sig till föredragandens överväganden och bifaller 
hennes hemställan.

(Arbetsmarknadsdepartementet)


</div>
                </div>
            </div>

            <div class="search-results-footer">
                <div class="search-results-opts-bot">
                    <div class="search-results-all">
                        <a href="/dir?bet=1987%3a42">
                            Sökresultat
                        </a>
                    </div>

                    <div class="search-results-steps">
                        <div class="search-results-prev">
                        
                                <div class="arrow-bk"></div>
                                Föregående
                        
                        </div>
                        ·
                        <div class="search-results-next">
                        
                                Nästa
                                <div class="arrow-fwd"></div>
                        
                        </div>
                    </div>
                </div>
            </div>
        </div>
    </div>
    
                </div>
            </div>
        </div>
    </div>
</body>
</html>
