AFS 2011:19

Kemiska arbetsmiljörisker
Arbetsmiljöverkets föreskrifter och allmänna råd om kemiska arbetsmiljörisker
(Ändringar införda t.o.m 13 juni 2017.)

AFS 2011:19

Kemiska arbetsmiljörisker
Arbetsmiljöverkets föreskrifter och allmänna råd om kemiska arbetsmiljörisker
Innehållsförteckning
Arbetsmiljöverkets föreskrifter om kemiska arbetsmiljörisker
Syfte och tillämpningsområde
Vilka föreskrifterna riktar sig till
Reach-förordningen
Definitioner
Undersökning och riskbedömning
När en undersökning och riskbedömning ska göras
Kemiska riskkällor som ska identifieras och förtecknas
Dokument som är viktiga för riskbedömningen
Faktorer som ska bedömas för att avgöra om åtgärder krävs
Dokumentation och information
Dokumentation av riskbedömningens resultat
Hanterings- och skyddsinstruktioner samt andra rutiner
Beredskapsplan för olyckor och nödsituationer
Skyldighet att informera om risker och hålla dokumentation
tillgänglig
Skyldigheter att vidta vissa särskilda åtgärder och följa förbud
Primära skyldigheter i verksamheter där kemiska riskkällor
förekommer
Prioritetsordning vid val av åtgärder för att ytterligare begränsa
riskerna (åtgärdstrappa)
Uppgifter om avfall
Allmänna krav på märkning
Särskilt om märkning av farliga kemiska produkter i arbetet
Skyltning, förvaring och behållare
Åtgärder mot risker vid inandning
Organiska lösningsmedel
Andningsskydd
Åtgärder mot risker vid hudkontakt, ögonstänk och förtäring
Arbete i cistern, brunn, silo, lastutrymme eller liknande
Åtgärder för att förebygga brand-, explosions- och reaktionsrisker
Arbetstillstånd
Åtgärder vid hantering av radioaktiva kemiska riskkällor
Särskilda krav för allergiframkallande kemiska produkter och vissa
processer
Dokumentation av riskbedömning
Skyltning
Information
Utbildning
Läkarundersökningar
Särskilda krav för cancerframkallande, mutagena och reproduktionsstörande kemiska produkter och viss verksamhet
Utredning om möjlighet att ersätta produkt
Dokumentation av riskbedömningen
Register
Minskning av exponeringen
Förbud och tillstånd
Periodiska mätningar av vissa kemiska ämnen
Bestämmelser om sanktionsavgifter

2

4
4
4
4
5
5
5
6
6
6
6
7
7
7
8
8
8
8
8
8
9
10
10
10
10
11
11
11
11
11
12
12
12
12
13
13
13
13
14
14
14
15
16

AFS 2011:19

Bilaga 1: Ämnen med förbud eller tillståndskrav
Arbetsmiljöverkets allmänna råd om tillämpningen av föreskrifterna
om kemiska arbetsmiljörisker
Syfte och tillämpningsområde
Vilka föreskrifterna riktar sig till
Reach-förordningen
Definitioner
Undersökning och riskbedömning
När en undersökning och riskbedömning ska göras
Kemiska riskkällor som ska identifieras och förtecknas
Dokument som är viktiga för riskbedömningen
Faktorer som ska bedömas för att avgöra om åtgärder krävs
Dokumentation och information
Hanterings- och skyddsinstruktioner samt andra rutiner
Beredskapsplan för olyckor och nödsituationer
Skyldighet att informera om risker och hålla dokumentation
tillgänglig
Skyldigheter att vidta vissa särskilda åtgärder och följa förbud
Primära skyldigheter i verksamheter där kemiska riskkällor förekommer
Prioritetsordning vid val av åtgärder för att ytterligare begränsa
riskerna (åtgärdstrappa)
Uppgifter om avfall
Allmänna krav på märkning
Särskilt om märkning av farliga kemiska produkter i arbetet
Skyltning, förvaring och behållare
Åtgärder mot risker vid inandning
Organiska lösningsmedel
Andningsskydd
Åtgärder mot risker vid hudkontakt, ögonstänk och förtäring
Arbete i cistern, brunn, silo, lastutrymme eller liknande
Åtgärder för att förebygga brand-, explosions- och reaktionsrisker
Arbetstillstånd
Åtgärder vid hantering av radioaktiva kemiska riskkällor
Särskilda krav för allergiframkallande kemiska produkter och vissa
processer
Dokumentation av riskbedömning
Skyltning
Utbildning
Läkarundersökningar
Särskilda krav för cancerframkallande, mutagena och reproduktionsstörande kemiska produkter och viss verksamhet
Dokumentation av riskbedömningen
Register
Förbud och tillstånd
Periodiska mätningar av vissa kemiska ämnen

17

19
19
19
20
20
20
20
20
21
21
22
22
23
24
24
24
25
25
25
26
28
30
30
30
30
30
31
31
32
32
32
32
33
33
33
33
33
34
34

3

AFS 2011:19

Kemiska arbetsmiljörisker
Arbetsmiljöverkets föreskrifter och allmänna råd om kemiska arbetsmiljörisker

beslutade den 29 november 2011.
(Ändringar införda t.o.m 13 juni 2017.)

Utkom från trycket
den 28 december 2011

Syfte och tillämpningsområde
1 § Syftet med dessa föreskrifter är att fastställa hur ohälsa och olycksfall orsakade av kemiska riskkällor i
arbetet ska förebyggas.
Föreskrifterna gäller alla verksamheter där kemiska riskkällor kan förekomma. Men i arbetsgivares
hushåll får man göra undersökning och riskbedömning enligt 5 § första stycket utan att tillämpa 6–10 §§.
Detsamma gäller för allmänt tillgängliga kemiska produkter för disk och städning i samband med
arbetstagarnas utnyttjande av pentryn, lunchrum eller liknande för eget bruk.

Vilka föreskrifterna riktar sig till
2 § Arbetsgivaren har ansvaret för att föreskrifterna följs. Andra än arbetsgivare är också skyldiga att följa
arbetsmiljölagen (1977:1160) om ämne som kan föranleda ohälsa enligt 1 och 3 kap. arbetsmiljölagen. Dessa
personer omfattas av föreskriften med de begränsningar som framgår av tredje och fjärde styckena nedan.
Arbetstagare är i dessa föreskrifter även den som likställs med arbetstagare enligt 1 kap. 3 §
arbetsmiljölagen.
Den som driver verksamhet utan anställd enligt 3 kap. 5 § andra stycket arbetsmiljölagen är inte skyldig
att följa dessa föreskrifter i de avsnitt som gäller skyldigheter att ge arbetstagare information.
Den som bara är arbetsgivare i egenskap av uthyrare av personal är bara skyldig att följa följande
bestämmelser.
– 5 § sista stycket om att se till att de uthyrda arbetstagarna inte påbörjar arbete innan uthyraren, genom
kontroll av inhyrarens dokumentation enligt 13 §, kunnat förvissa sig om att undersökning och
riskbedömning genomförts och nödvändiga riskbegränsande åtgärder vidtagits och
– 41 § om registreringsskyldighet.

Reach-förordningen
3 § Verksamheter som tillverkar, importerar eller använder kemiska ämnen eller beredningar omfattas
även av bestämmelserna i Europaparlamentets och rådets förordning (EG) nr 1907/2006 av den 18
december 2006 om registrering, utvärdering, godkännande och begränsning av kemikalier (Reach),
inrättande av en europeisk kemikaliemyndighet, ändring av direktiv 1999/45/EG och upphävande av
rådets förordning (EEG) nr 793/93 och kommissionens förordning (EG) nr 1488/94 samt rådets direktiv
76/769/EEG och kommissionens direktiv 91/155/EEG, 93/67/EEG, 93/105/EG och 2000/21/EG (Reachförordningen).
Enligt förordningen är tillverkare, importörer och nedströmsanvändare skyldiga att spara all information
som behövs för tillämpningen av förordningen i 10 år och i vissa fall även utarbeta en
kemikaliesäkerhetsrapport.

Definitioner
4 § De beteckningar som används i dessa föreskrifter har samma betydelse som i arbetsmiljölagen
(1977:1160), arbetsmiljöförordningen (1977:1166) och Arbetsmiljöverkets föreskrifter om hygieniska
gränsvärden. Dessutom använder föreskrifterna följande beteckningar.
Exponering

4

Att utsättas för en kemisk riskkälla genom inandning, förtäring, eller kontakt med
hud, slemhinnor eller ögon.

AFS 2011:19
Farlig kemisk produkt

Kemisk produkt eller explosivt föremål som medför en fysikalisk fara eller
hälsofara, inklusive de som inte släpps ut på marknaden, enligt kriterierna i
– Europaparlamentets och rådets förordning (EG) nr 1272/2008 av den 16
december 2008 om klassificering, märkning och förpackning av ämnen och
blandningar, ändring och upphävande av direktiven 67/548/EEG och
1999/45/EG samt ändring av förordning (EG) nr 1907/2006 (CLPförordningen).

Hantering

Tillverkning,
användning,
förfaranden.

Kemisk produkt

Kemiskt ämne eller blandning av kemiska ämnen som tillverkats eller utvunnits
och vars funktion främst bestäms av dess kemiska sammansättning eller utgör
avfall.

Kemisk riskkälla

Ett kemiskt ämne eller flera kemiska ämnen tillsammans som, kan medföra ohälsa
eller olycksfall genom
– sina hälsofarliga egenskaper,
– sina egenskaper när det beror på det sätt på vilket ämnena används eller
förekommer,
– sin temperatur,
– att minska halten syrgas i luften eller
– att öka risken för brand, explosion eller annan farlig kemisk reaktion.

Kemiskt ämne

Ett kemiskt grundämne eller en kemisk förening.
(AFS 2014:43)

bearbetning, behandling, förpackning, förvaring, transport,
omhänder-tagande, destruktion, konvertering och liknande

Undersökning och riskbedömning
När en undersökning och riskbedömning ska göras
5 § Risken för att kemiska riskkällor kan orsaka ohälsa eller olycksfall i verksamheten ska undersökas och
bedömas enligt 6-9 §§ så ofta som förhållandena i verksamheten kräver.
Dessutom ska sådan undersökning och riskbedömning alltid genomföras när verksamheten förändras
tillfälligt eller permanent eller om det kan antas att resultatet av riskbedömningen kommer att påverkas
med anledning av ny information.
Luften ska undersökas och bedömas varje gång arbete ska påbörjas i en cistern, brunn, silo, ett
lastutrymme eller liknande. Om det inte är uppenbart att luften är säker ska luftens innehåll av syrgas och
hälsofarliga ämnen mätas och explosionsrisken bedömas genom att mäta halten brännbara gaser och ångor.
Arbete får inte påbörjas innan en undersökning och riskbedömning har genomförts och nödvändiga
åtgärder vidtagits för att förebygga ohälsa och olycksfall i arbetet.

Kemiska riskkällor som ska identifieras och förtecknas
6 § De kemiska riskkällor som kan förväntas förekomma i verksamheten ska identifieras och förtecknas.
Riskkällorna ska ges ett namn som, för farliga kemiska produkter, inte får skilja sig från det namn som
används vid märkning enligt 19 §. Datum när uppgifterna förtecknades ska anges och för respektive
riskkälla ska framgå
1. typ av farlighet,
2. på vilken plats den förvaras och annars förekommer,
3. om hygieniskt gränsvärde finns och
4. vilka andra särskilda regler som kan gälla för riskkällan.
Sådana riskkällor som är kemiska produkter och som hanteras eller saluförs i slutna förpackningar får
sammanföras och förtecknas under ett gemensamt namn om bedömningen av riskerna i hanteringen enligt
8 § kan göras för dessa produkter gemensamt.

5

AFS 2011:19
Dokument som är viktiga för riskbedömningen
7 § Den ytterligare information om de förtecknade riskkällorna som behövs för att göra bedömningen
enligt 8 § ska tas fram. Följande dokument ska alltid finnas.
1. Säkerhetsdatablad för kemiska produkter samt annan information om risker och skyddsåtgärder som
leverantören är skyldig att lämna. Om den mängd som hanteras är så liten att ohälsa eller olycksfall inte
rimligen kan uppkomma räcker det emellertid med informationen i leverantörsmärkningen.
2. Ett dokument med de uppgifter som behövs om hälsa och säkerhet för de farliga kemiska produkter
som tillverkas på arbetsstället eller förs in i landet av verksamheten. Dokumentation behöver inte tas fram
om den kemiska produkten tillverkas eller används för eget bruk i liten skala på laboratorium.

Faktorer som ska bedömas för att avgöra om åtgärder krävs
8 § En bedömning ska göras om och när åtgärder behövs för att begränsa risken för att en kemisk riskkälla
orsakar ohälsa eller olycksfall i den egna verksamheten genom
1. skadlig exponering via inandning,
2. skadlig exponering via hudkontakt, stänk i ögonen eller intag via munnen,
3. bildning av antändbar luftblandning eller brandrisk av annan orsak, samt
4. personskador på grund av reaktiva, explosiva eller materialförstörande egenskaper.
Vid bedömningen ska bland annat följande faktorer beaktas.
1. Hur riskkällans farliga egenskaper kan komma till uttryck vid det sätt som den förekommer i
verksamheten.
2. Hur arten, nivån och varaktigheten av exponeringen för riskkällan är där den förekommer.
3. Eventuella samverkande effekter med andra kemiska riskkällor eller med andra arbetsmiljöfaktorer på
arbetsplatsen.
4. Möjliga reaktioner tillsammans med andra kemiska riskkällor eller material som förekommer på
arbetsplatsen.
5. Förhållanden vid arbetet som kan påverka risken, inklusive effekten av vidtagna och planerade
skyddsåtgärder.
6. Erfarenheter från ohälsa, olycksfall eller tillbud i verksamheten, vid beredskapsövningar enligt 12 §
sista stycket samt erfarenheter från medicinska kontroller.
Bedömningen ska leda till beslut om vilka åtgärder som ska vidtas för att begränsa riskerna.
9 § För kemiska riskkällor som är upptagna i bilaga 1, Arbetsmiljöverkets föreskrifter (AFS 2011:18) om
hygieniska gränsvärden ska man vid bedömningen enligt 8 § avgöra om halten av respektive ämne är
godtagbar med hänsyn till gränsvärdet. Bedömningen och skälen för denna ska dokumenteras.
Vid bedömningen ska hänsyn tas till halten av alla kemiska ämnen i inandningsluften som kan medföra
ohälsa eller olycksfall, till hur fysiskt påfrestande arbetet är och till att vissa ämnen kan tas upp genom
huden.
Mätning av luftföroreningar i andningszonen ska utföras om det inte på annat sätt kan klargöras vilka
åtgärder som krävs för att exponeringen ska vara godtagbar med hänsyn till gränsvärdet.
Om mätning inte behöver utföras enligt undantagen i tredje stycket eller 50 § andra stycket ska skälen för
detta dokumenteras.

Dokumentation och information
Dokumentation av riskbedömningens resultat
10 § Resultatet av en riskbedömning och besluten om åtgärder enligt 8 § sista stycket ska dokumenteras.
Av dokumentationen ska framgå
1. vilka delar av verksamheten som ingått i undersökningen och riskbedömningen,
2. i vilka situationer eller utrymmen en kemisk risk behöver undanröjas eller begränsas,
3. vilka skyddsåtgärder som ska vidtas när man utför olika typer av arbetsuppgifter och vilka
skadebegränsande och avhjälpande åtgärder som ska vara förberedda,
4. vilka övriga åtgärder eller mer detaljerade undersökningar som är beslutade, vem som har ansvaret
och när de ska vara klara,
5. vilka personer som deltagit i bedömningen,

6

AFS 2011:19
6. tidpunkten för nästa planerade undersökning och riskbedömning, så-vida det inte är en bedömning av
ett tillfälligt arbete,
7. vilket datum dokumentet upprättats och
8. vem den fysiska person är som i egenskap av ansvarig godkänt undersökningen och riskbedömningen.
Om bedömningen enligt 8 § sista stycket är att det inte finns några situa-tioner eller utrymmen där någon
kemisk risk behöver undanröjas eller begränsas får dokumentationen enligt punkterna 2, 3 och 4 ersättas
med en uppgift om detta.

Hanterings- och skyddsinstruktioner samt andra rutiner
11 § De hanterings- och skyddsinstruktioner samt andra rutiner som behövs för den verksamhet som
bedrivs på arbetsplatsen ska fastställas. De ska vara skriftliga när det inte rör sig om en enkel hantering där
riskerna lätt kan överblickas.

Beredskapsplan för olyckor och nödsituationer
12 § En beredskapsplan med rutiner och instruktioner enligt 11 § ska upprättas om det av undersökningen
och riskbedömningen följer att olyckor och nödsituationer kan uppkomma som kräver omedelbara
åtgärder för att skydda arbetstagare.
Beredskapsplanen ska innehålla uppgifter om:
1. Vid vilka händelser omedelbara åtgärder krävs.
2. Vilka uppgifter särskilt utsedda personer har vid sådana händelser.
3. Vilka skadebegränsande åtgärder som omedelbart ska genomföras, vilken skyddsutrustning som då
behövs och var den finns.
4. Hur berörda arbetstagare ska informeras om händelsen.
5. Vilka varningssystem som finns och hur de fungerar.
6. När utrymning ska ske.
7. Var utrustning för första hjälpen finns.
Övningar ska genomföras i den omfattning som behövs för att beredskapsplanen ska följas då en olycka
eller en nödsituation uppstår.

Skyldighet att informera om risker och hålla dokumentation tillgänglig
13 § Berörda arbetstagare ska informeras om vilka hälso- och olycksfallsrisker som är förbundna med de
kemiska riskkällor som hanteras eller på annat sätt förekommer i verksamheten och om hur dessa risker
ska förebyggas. Av informationen ska framgå vilka skyldigheter detta innebär för arbetstagarna, särskilt
skyldigheten att underrätta arbetsgivaren vid misstanke om att en kemisk riskkälla orsakat ohälsa,
olycksfall eller tillbud. Det ska säkerställas att arbetstagarna har förstått informationen.
Information enligt första stycket avser huvudsakligen uppgifter ur följande dokument.
1. De förtecknade kemiska riskkällorna enligt 6 §.
2. Säkerhetsdatablad, risk- och skyddsinformation om farliga kemiska produkter och andra dokument
som kan krävas enligt 7 §.
3. Bedömningen av exponeringen vid inandning och mätrapporter som upprättats enligt 9 och 50 §§.
4. Dokumentationen av undersökningens och riskbedömningens resultat samt beslutade åtgärder enligt
10 och 40 §§.
5. Hanterings- och skyddsinstruktioner samt andra rutiner när de ska vara skriftliga enligt 11, 36 eller
44 §§.
6. Beredskapsplan för olyckor och nödsituationer enligt 12 §.
7. Föreskrifter om hygieniska gränsvärden samt andra föreskrifter som gäller för arbetet.
8. Villkorsdelen i tillstånd från Arbetsmiljöverket enligt 46 och 47 §§.
Dokumentationen ska vara tillgänglig för berörda arbetstagare och skriven på svenska eller på ett annat
språk som hela personalen använder. Den dokumentation som upprättats i verksamheten ska vara
överskådlig, lättläst och tydlig.

Skyldigheter att vidta vissa särskilda åtgärder och följa förbud
14 §

Bestämmelserna i 15-49 §§ ska beaktas vid tillämpningen av 8 § sista stycket.

7

AFS 2011:19
Primära skyldigheter i verksamheter där kemiska riskkällor förekommer
15 § Oavsett resultatet av bedömningen enligt 8 § gäller följande skyldigheter vid arbete där kemiska
riskkällor förekommer om kostnaden för åtgärden står i rimlig proportion till minskningen av risken.
1. Kemiska produkter och material ska väljas så att kemiska risker tillsammans med andra risker
förbundna med arbetet sammantaget blir så små som möjligt vid hanteringen.
2. Exponeringen och antalet exponerade personer samt olycksrisken ska begränsas genom val av
lämpliga arbetsmetoder, anpassning av lokaler, arbetsutrustning, plats och tidpunkt.
3. Mängden av varje kemisk riskkälla på arbetsplatsen ska begränsas till den mängd som behövs för
arbetet om detta kan minska risken.

Prioritetsordning vid val av åtgärder för att ytterligare begränsa riskerna (åtgärdstrappa)
16 § Om bedömningen enligt 8 § visar att det trots valen av kemisk produkt, arbetsmetod och
arbetsutrustning enligt 15 § fortfarande finns risker ska ytterligare åtgärder vidtas. Riskerna ska minskas till
godtagbar nivå genom att man genomför en eller flera av följande typer av åtgärder i följande
prioritetsordning.
1. Utföra arbetet eller processen i ett slutet system, använda fjärrstyrning eller andra tekniska åtgärder
som medför att arbetstagarna inte utsätts för risken.
2. Använda processventilation eller andra tekniska skyddsåtgärder i anslutning till den kemiska
riskkällan för att minska risken för arbetstagarna.
3. Förlägga arbetet till en särskild tid eller plats där endast personal som behövs för detta arbete är
närvarande.
4. Använda personlig skyddsutrustning när åtgärder enligt ovan inte är tillräckliga eller går att använda.

Uppgifter om avfall
17 § Den som överlämnar avfall som utgör en kemisk riskkälla för omhändertagande ska ge mottagaren
den produktinformation som behövs för en säker hantering.

Allmänna krav på märkning
18 § Behållare och rörledningar som innehåller kemiska riskkällor ska vara märkta med de uppgifter som
behövs för att man klart ska kunna identifiera innehållet och de risker som är förknippade med detta.
Rörledningar som innehåller en brandfarlig vätska med en flampunkt 100 °C eller lägre, vilken inte är en
farlig kemisk produkt enligt 4 §, ska vara märkta med produktens namn samt en pil för
strömningsriktningen. Om rörledningen används för flera sådana vätskor får produktnamnen anges med
en samlingsbeteckning. (AFS 2014:43)

Särskilt om märkning av farliga kemiska produkter i arbetet
19 § Behållare som innehåller farliga kemiska produkter ska, när de används eller lagerhålls i anslutning
till användning, vara märkta enligt alternativ 1 eller 2 nedan.
1. Enligt förordning (EG) nr 1272/2008 (CLP-förordningen).
2. Med följande:
a) produktens namn,
b) de faropiktogram som ska finnas i märkningen när produkten släpps ut på marknaden enligt CLPförordningen samt text enligt nedanstående tabell och
c) text med information därom när produkten kan
– ge cancer,
– ge allergi,
– skada arvsmassan eller
– störa reproduktionen.

8

AFS 2011:19
Fysikaliska faror
Faropiktogram
enligt CLPförordningen
Text till
faropiktogrammet

Explosiv

Brandfarlig

Oxiderande

Gas under
tryck

Hälsofarlig

Skadlig

Hälsofaror
Faropiktogram
enligt CLPförordningen
Text till
faropiktogrammet

Giftig

Frätande

Behållare i en teknisk anordning, där den farliga kemiska produkten behövs för anordningens funktion,
behöver enbart uppfylla kravet i 18 §.
Märkningen får begränsas till enbart produktens namn eller helt utelämnas om andra åtgärder vidtas
som säkerställer att detta inte innebär ökad risk för ohälsa eller olycksfall och om kravet i 18 § uppfylls.
(AFS 2014:43)
20 § Synliga rörledningar som innehåller en farlig kemisk produkt ska vara märkta med produktens namn
och faropiktogram samt med en pil för strömningsriktningen. På en rörledning som används för olika
produkter med samma farliga egenskaper får produktnamnen anges med en samlingsbeteckning.
Märkning ska placeras väl synlig i närheten av farliga ställen såsom ventiler och kopplingar samt med
sådana mellanrum att en märkning alltid kan ses när man befinner sig längs ledningen.
Den arbetsgivare som inte har märkt en eller flera rörledningar med farliga kemiska produkter enligt
kravet i första stycket ska betala en sanktionsavgift, se 52 §.
Lägsta avgiften är 15 000 kronor och högsta avgiften är 150 000 kronor. För den som har 500 eller fler
sysselsatta är avgiften 150 000 kronor. För den som har färre än 500 sysselsatta ska sanktionsavgiften
beräknas enligt följande:
Avgift = 15 000 kronor + (antal sysselsatta –1) x 271 kronor.
Summan ska avrundas nedåt till närmaste hela hundratal. (AFS 2014:43)

Skyltning, förvaring och behållare
20 a § Områden, lokaler och inhägnader där så stora mängder farliga kemiska produkter lagras att det har
betydelse för säkerheten ska skyltas med tillämpliga faropiktogram om inte märkningen av de individuella
behållarna kan ses och läsas utifrån.
Utöver skyltning enligt första stycket ska skyltar med förbud, påbud och varningar som rör kemiska
risker sättas upp när riskbedömningen enligt 8 § i dessa föreskrifter visar att det behövs. (AFS 2017:4)
21 § Vid förvaring av kemiska riskkällor ska hälso- och olycksfallsrisker förebyggas. Bland annat ska
följande iakttas.
1. Förvaringsskåp och förråd inomhus ska ha fläktstyrd ventilation när hälsofarliga gaser eller ångor kan
avges från behållarna.
2. Behållare ska förvaras åtskilda om de tillsammans kan ge upphov till ökade risker.
3. Risk för läckage av kemiska riskkällor ska kontrolleras och åtgärdas. (AFS 2014:43)
22 § Behållare som innehåller kemiska riskkällor ska vara anpassade till riskkällans egenskaper och till
hanteringen genom material, form och hållfasthet så att ohälsa och olycksfall förebyggs. Behållare ska om
möjligt vara förslutna när riskkällan kan avge luftföroreningar. Behållare ska ha säkerhetsutrustning när
det behövs.
Kemiska riskkällor får inte förvaras i sådana behållare som kan medföra att riskkällorna orsakar ohälsa
eller olycksfall genom förväxling. (AFS 2014:43)

9

AFS 2011:19
Åtgärder mot risker vid inandning
23 § Arbetet ska ordnas, utföras, följas upp och åtgärdas så att inandningsluften blir så fri från
luftföroreningar som är praktiskt möjligt med hänsyn till de resurser som krävs för att begränsa
luftföroreningarna.
Åtgärder ska omedelbart vidtas om inandningsluften inte bedöms vara godtagbar med hänsyn till
gränsvärdena i bilaga 1, Arbetsmiljöverkets föreskrifter (AFS 2011:18) om hygieniska gränsvärden.
Sedan åtgärder vidtagits för att minska halten luftföroreningar i andningszonen ska en mätning av halten
göras senast tre månader efter det att åtgärder enligt andra stycket vidtagits, om det inte är uppenbart
onödigt. (AFS 2014:5)

Organiska lösningsmedel
24 § Färg eller lack som används på tillfälliga arbetsplatser som är belägna inomhus eller i ett helt eller
delvis slutet utrymme, ska vara fri från organiska lösningsmedel eller vara vattenburen om inte organiska
lösningsmedel krävs av tekniska eller kulturhistoriska skäl.

Andningsskydd
25 § Andningsskydd ska vara individuellt utprovat och ge fullgott skydd med hänsyn till luftens
syrgashalt, förekomsten av hälsofarliga fasta partiklar eller vätskepartiklar, samt hälsofarliga gaser eller
ångor.

Åtgärder mot risker vid hudkontakt, ögonstänk och förtäring
26 § För att ingen ska skadas genom hudkontakt eller förtäring ska
1. behållare och utrustning hållas rena utvändigt,
2. arbetskläder och skyddskläder som kan orsaka ohälsa eller olycksfall därför att de förorenats med en
kemisk riskkälla snarast bytas,
3. munpipettering eller andra metoder där kemiska riskkällor kan komma in i munnen inte användas,
4. skyddskläder tas av och händer tvättas när toalett, personalmatsal eller annat utrymme där riskkällan
som skyddskläderna används mot inte förekommer ska besökas,
5. personliga tillhörigheter inte medföras vid arbete där kemiska riskkällor hanteras om detta skulle
kunna medföra risk för ohälsa samt
6. mat eller dryck inte tillredas, förtäras eller förvaras, tobaksvaror inte används och kosmetika inte
appliceras där en kemisk riskkälla förekommer, om det skulle kunna medföra risk för ohälsa. (AFS 2014:43)
27 § Vid val av skyddshandskar och skyddskläder ska följande faktorer beaktas.
1. På vilket sätt ämnet är farligt vid hudkontakt.
2. Hur ofta och länge hudkontakt beräknas förekomma.
3. Vilka material som skyddar mot ämnet och hur länge materialet skyddar från hudkontakt med ämnet,
så kallad genombrottstid.
4. Arbetets krav på funktion och hållfasthet.
5. Leverantörsinformation om lämpliga skyddshandskar och skyddskläder.
28 § Om riskerna för stänk eller översköljning inte helt kunnat undanröjas genom andra åtgärder ska
ögonskydd med god funktion och passform användas vid hantering där en kemisk riskkälla kan skada
ögonen.
29 § Regler om tvättmöjlighet, nöddusch och ögonspolningsanordning finns i 36 och 73 §§
Arbetsmiljöverkets föreskrifter (AFS 2009:2) om arbetsplatsens utformning och 9 och 10 §§
Arbetarskyddsstyrelsens föreskrifter (AFS 1999:7) om första hjälpen och krisstöd.
30 § Innan en trycksatt anordning som innehåller en kemisk riskkälla tas isär ska den göras trycklös och
dräneras om det är tekniskt möjligt.

10

AFS 2011:19
Arbete i cistern, brunn, silo, lastutrymme eller liknande
31 § Innan man påbörjar arbete i en cistern, brunn, silo, ett lastutrymme eller liknade ska en särskild
riskbedömning göras enligt 5 § tredje stycket. Vid tillämpning av 8 och 9 §§ ska man bedöma om luften
behöver kontrolleras fortlöpande under arbetet.
Om utrymmet inte kan ventileras så att luftens sammansättning blir säker ska lämpligt andningsskydd
användas.
32 § Arbete som avses i 31 § ska övervakas så att snabb hjälp kan erhållas. Lyft av person ur utrymmet ska
vara förberett om det inte är uppenbart onödigt.

Åtgärder för att förebygga brand-, explosions- och reaktionsrisker
33 § Vid beslut om åtgärder enligt 8 § sista stycket för att förebygga risk för brand och explosion ska typ
av åtgärder övervägas i följande ordning.
1. Begränsning av hantering av kemiska riskkällor som kan medföra att antändbara halter i luften bildas.
2. Begränsning av antändningskällor som kan ge upphov till brand eller explosion.
3. Utformning av arbetslokaler och tekniska anordningar så att en brand eller explosion medför minsta
möjliga risk för personskador.
34 § Lämplig utrustning för brandsläckning och livräddning ska finnas tillgänglig vid verksamheter där
en kemisk riskkälla kan orsaka brand eller explosion. Detsamma gäller vid verksamhet där det förekommer
en kemisk riskkälla som vid brand kan utveckla farlig mängd gas eller aerosol.
35 § Situationer som kan ge upphov till farliga kemiska reaktioner eller bildande av oönskade kemiska
riskkällor ska undvikas.
Kemiska riskkällor som utgörs av kemiskt instabila ämnen ska hanteras så att situationer som ökar risken
för okontrollerad sönderdelning eller polymerisation undviks.

Arbetstillstånd
36 § Innan ett arbete enligt punkt 1–3 nedan påbörjas ska arbetsgivaren, eller annan som har motsvarande
skyldigheter enligt 2 §, ha lämnat sitt skriftliga godkännande på ett dokument som innehåller hanteringsoch skyddsinstruktioner för arbetsuppgiften enligt 11 § och ett intygande av den som ska utföra arbetet att
denne tagit del av och kommer att följa instruktionerna. Dokumentet ska benämnas arbetstillstånd och
bevaras i minst tre månader efter det att arbetet avslutats.
1. Arbete i en cistern, brunn, silo, lastutrymme eller liknade där en brandfarlig vätska, gas eller aerosol
enligt förordning (EG) nr 1272/2008 (CLP-förordningen) hanteras eller förekommer på annat sätt.
2. Svetsa, skära, löda, slipa, borra eller utföra annat arbete som medför hög temperatur i eller på
rörledning, cistern, fat eller liknande behållare som innehåller eller har innehållit brandfarlig vara eller
brännbar vätska.
3. Utföra arbete som kan orsaka brand eller explosion inom ett område där explosionsfarlig atmosfär kan
förekomma.
På ett gemensamt arbetsställe ska de villkor och instruktioner som gäller för ett arbete enligt första
stycket samt uppgift om de risker som kan uppstå för dem som arbetar för andra företag eller motsvarande
lämnas till den som är ansvarig för samordningen av arbetsmiljöfrågorna. Arbetet får inte påbörjas förrän
den ansvarige godkänt detta. (AFS 2014:43)

Åtgärder vid hantering av radioaktiva kemiska riskkällor
37 § Radioaktiva kemiska riskkällor ska hanteras så att skydd erhålls mot såväl intag och upptag av
riskkällan som mot yttre bestrålning.

Särskilda krav för allergiframkallande kemiska produkter och vissa processer
37 a §

Då riskbedömningen, enligt 5 ,§§ 9–har visat att det kan förekomma exponering för
allergiframkallande kemiska produkter ska bestämmelserna i 37 b–g §§ tillämpas för de som sysselsätts:

11

AFS 2011:19
1. med farliga kemiska produkter som, enligt förordning (EG) nr 1272/2008 (CLP-förordningen), ska vara
märkta med någon av följande faroangivelser,
– H317 Kan orsaka allergisk hudreaktion,
–H334 Kan orsaka allergi- eller astmasymtom eller andningssvårigheter vid inandning,
2. med lim eller andra kemiska produkter som innehåller etyl-2-cyano-akrylat eller metyl-2-cyanoakrylat
eller
3. med arbete som innebär termisk nedbrytning av material som frisätter isocyanater eller processer som
frisätter formaldehyd. (AFS 2014:43)

Dokumentation av riskbedömning
37 b § När resultatet av undersökningen och riskbedömningen dokumenteras enligt 10 §, för arbeten som
avses i 37 a §, ska följande uppgifter anges med särskild tydlighet.
1. Inom vilka platser och utrymmen som de farliga kemiska produkterna hanteras och var isocyanater
eller formaldehyd kan frisättas.
2. Vilka skyddsåtgärder som är nödvändiga för att säkerställa att exponeringen är så låg som är praktiskt
möjligt.
3. I vilka situationer personlig skyddsutrustning krävs och vilken skyddsutrustning som ska användas.
4. Hur funktionen hos arbetsutrustning och ventilation ska kontrolleras och underhållas för att förebygga
att allergiframkallande ämnen orsakar ohälsa. (AFS 2014:43)

Skyltning
37 c §

Skyltar som anger att öppen hantering av sådana farliga kemiska produkter som avses i 37 a §
pågår ,ska sättas upp i anslutning till arbetsplatsen. De ska anslås på dörrar till lokalen eller utrymmet för
att upplysa andra arbetstagare än de som hanterar de kemiska produkterna. Om riskbedömningen visat att
arbetet inte innebär någon risk för exponering av andra arbetstagare kan skylten utelämnas .(AFS 2014:43)

Information
37 d §

Arbetsgivaren ska se till att de som leder eller sysselsätts med arbete som avses i 37 a § har kunskap
om hur arbetet ska ske på ett säkert sätt. Arbetsledare och arbetstagare ska åtminstone ha fått information
om riskerna vid hanteringen och de åtgärder som ska vidtas enligt riskbedömningen i 37b .§ (AFS 2014:43)

Utbildning
37 e §

Utbildning krävs för att leda eller aktivt sysselsättas i ett arbete som kan innebära exponering för
farliga kemiska produkter som innehåller:
1. diisocyanater,
2. epoxiplastkomponenter,
3. organiska syraanhydrider,
4. formaldehydhartser,
5. metakrylater som ska vara märkta med H317 eller H334 eller
6. akrylater som ska vara märkta med H317 eller H334
samt vid arbete som innebär termisk nedbrytning som frisätter isocyanater eller processer som frisätter
formaldehyd.
Utbildning krävs även för arbete med kemiska produkter som innehåller etyl-2-cyanoakrylat eller metyl2-cyanoakrylat om arbetet sammanlagt pågår mer än 30 minuter per vecka.
Utbildningen ska minst innehålla information om de risker som arbetet innebär och vilka skyddsåtgärder
som kan behöva vidtas för att arbetet ska kunna utföras på ett säkert sätt.
Utbildningen för de som leder eller aktivt sysselsätts i arbete enligt första och andra stycket ska kunna
styrkas genom ett högst fem år gammalt utbildningsintyg. Utbildningsintyget ska beskriva de moment som
ingått i utbildningen.
Den arbetsgivare som låter någon utan utbildningsintyg leda eller utföra arbete i strid med fjärde stycket
ska betala sanktionsavgift om 10 000 kr för varje sådan person, se 52 §. (AFS 2014:43)

12

AFS 2011:19
Läkarundersökningar
37 f §

Arbetsgivaren ska erbjuda läkarundersökning, enligt Arbetsmiljöverkets föreskrifter om medicinska
kontroller i arbetslivet, för arbetstagare som sysselsätts eller kommer att sysselsättas i arbete med farliga
kemiska produkter som innehåller:
1. epoxiplastkomponenter,
2. formaldehydhartser,
3. metakrylater som ska vara märkta med H317 eller H334 eller
4. akrylater som ska vara märkta med H317 eller H334. (AFS 2014:43)
37 g § Arbetsgivare ska se till att periodisk läkarundersökning med tjänstbarhetsbedömning, enligt
Arbetsmiljöverkets föreskrifter om medicinska kontroller i arbetslivet, genomförs av de arbetstagare som
sysselsätts eller kommer att sysselsättas i något av följande arbeten:
1. Arbete med kemiska produkter som innehåller diisocyanater eller organiska syraanhydrider som ska
vara märkta med H334.
2. Arbete med kemiska produkter som innehåller etyl-2-cyanoakrylat eller metyl-2-cyanoakrylat om
arbetet sammanlagt pågår mer än 30 minuter per vecka.
3. Arbete som kan medföra exponering för isocyanater som bildas vid termisk nedbrytning.
Bestämmelser om sanktionsavgifter för den som sysselsätter arbetstagare som inte bedömts som
tjänstbara finns i 6 § Arbetsmiljöverkets föreskrifter om medicinska kontroller i arbetslivet. (AFS 2014:43)

Särskilda krav för cancerframkallande, mutagena och reproduktionsstörande
kemiska produkter och viss verksamhet
38 § Bestämmelserna i 39-44 §§ ska tillämpas vid hantering av kemiska produkter som uppfyller
kriterierna i förordning (EG) nr 1272/2008 (CLP-förordningen) för att märkas med följande faroangivelser.
– H350: Kan orsaka cancer.
– H340: Kan orsaka genetiska defekter.
– H360: Kan skada fertiliteten eller det ofödda barnet.
Oavsett om kriterierna i första stycket är uppfyllda ska bestämmelserna i 40, 41 och 44 §§ tillämpas för
verksamheter som innebär
1. framställning av auramin,
2. arbete som innebär exponering för polycykliska aromatiska kolväten som finns i sot, tjära eller beck av
stenkol,
3. arbete som innebär exponering för damm, rökgaser eller stänk som uppstått vid avbränning och
elektroraffinering av kopparnickelskärsten,
4. processer där stark syra ingår vid framställningen av isopropylalkohol samt
5. arbete som innebär exponering för trädamm från lövträd. (AFS 2014:43)

Utredning om möjlighet att ersätta produkt
39 § En kemisk produkt enligt 38 § första stycket får endast hanteras om det finns en dokumenterad
utredning som visar att det inte är tekniskt möjligt att ersätta produkten genom att använda andra kemiska
produkter som utgör en mindre risk för ohälsa och olycksfall.
Kravet gäller inte kemiska produkter som används för motordrift eller uppvärmning eller förvaras för
sådan användning.

Dokumentation av riskbedömningen
40 § När resultatet av undersökningen och riskbedömningen för hanteringen av sådana kemiska
produkter och för sådan verksamhet som avses i 38 § dokumenteras enligt 10 § ska följande uppgifter anges
med särskild tydlighet.
1. Inom vilka platser och utrymmen de cancerframkallande, mutagena eller reproduktionsstörande
ämnena kan förekomma och vilka åtgärder som ska vidtas så att endast personer som behövs för arbetet
vistas där.
2. Vilka skyddsåtgärder som är nödvändiga för att säkerställa att exponeringen är minimal.
3. I vilka situationer personlig skyddsutrustning krävs.

13

AFS 2011:19
4. Hur hantering av och funktionen hos utrustning, processer eller ventilation ska övervakas så att man
tidigt kan upptäcka avvikelser som kan innebära ökad risk.

Register
41 § Arbetsgivaren ska föra ett register över arbetstagare som utsatts för exponering som kan innebära
risk för ohälsa i arbete med kemiska produkter som ska vara märkta med faroangivelse H350 eller H340
eller vid verksamheter enligt 38 § andra stycket. Registret ska innehålla uppgifter om
1. arbetstagarens namn,
2. arbetsuppgifter,
3. vilken kemisk riskkälla som arbetstagaren utsatts för samt
4. uppmätt eller uppskattad grad av exponering. (AFS 2014:43)

Minskning av exponeringen
42 § Kemiska produkter enligt 38 § första stycket ska hanteras i ett slutet system om det är tekniskt
möjligt.
43 § Där kemiska produkter enligt 38 § första stycket hanteras utan att systemet är helt slutet ska följande
åtgärder alltid vidtas vid sidan av de andra åtgärder som väljs som en del av bedömningen enligt 8 §.
1. Utrustning och metoder ska väljas och utformas så att minsta möjliga mängd luftföroreningar bildas,
och så att sprut eller stänk undviks.
2. Förorenad luft ska omhändertas genom processventilation vid den plats där luftföroreningen
uppkommer.
3. Skyddskläder och skyddshandskar ska användas om det finns risk för kontakt med den kemiska
produkten. De ska bytas vid övergång till annat arbete.
4. Spill ska samlas upp så snabbt och säkert som möjligt.
5. Ytor som kan ha förorenats ska rengöras dagligen och när en arbetsuppgift slutförts.
6. Den kemiska produkten och avfallet från hanteringen ska förvaras och transporteras i stötsäkra,
förslutna och tydligt märkta behållare.
44 § För den hantering och verksamhet som regleras i 38 § ska de hanterings- och skyddsinstruktioner
som avses i 11 § vara skriftliga.

Förbud och tillstånd
45 § Ett kemiskt ämne som tillhör grupp A i bilaga 1 eller en kemisk produkt som innehåller en tillsats av
ett sådant ämne får inte hanteras, med undantag för de situationer som anges i 46 och 48 §§ i dessa
föreskrifter. Detsamma gäller kemiska produkter som innehåller ett sådant ämne som förorening i en halt
av 0,1 viktprocent eller mer. För erionit gäller dock -halten 1 viktprocent eller mer.
Den arbetsgivare som hanterar ett eller flera kemiska ämnen eller produkter i strid med kraven i första
stycket ska betala en sanktionsavgift, se 52 §. Detsamma gäller den som driver verksamhet enligt 3 kap. 5 §
arbetsmiljölagen.
Lägsta avgiften är 40 000 kronor och högsta avgiften är 400 000 kronor. För den som har 500 eller fler
sysselsatta är avgiften 400 000 kronor. För den som har färre än 500 sysselsatta ska sanktionsavgiften
beräknas enligt följande:
Avgift 40 000 kronor + (antal sysselsatta –1) x 721 kronor.
Summan ska avrundas nedåt till närmaste hela hundratal. (AFS 2014:5)
46 § Ett kemiskt ämne eller produkt som avses i 45 § får hanteras efter tillstånd av Arbetsmiljöverket
1. vid forskning om ett cancerframkallande ämnes effekter,
2. vid utveckling av analysmetoder för ett ämne som tillhör grupp A samt
3. i annan verksamhet där det finns särskilda skäl att hantera ett sådant ämne.
47 § Ett kemiskt ämne som tillhör grupp B i bilaga 1 eller en kemisk produkt som innehåller ett sådant
ämne i en halt av 1 viktprocent eller mer får inte hanteras utan tillstånd av Arbetsmiljöverket, med
undantag för de situationer som anges i 48 § i dessa föreskrifter.

14

AFS 2011:19
Den arbetsgivare som hanterar ett eller flera kemiska ämnen eller produkter i strid med kraven i första
stycket ska betala en sanktionsavgift, se 52 §. Detsamma gäller den som driver verksamhet enligt 3 kap. 5 §
arbetsmiljölagen.
Lägsta avgiften är 15 000 kronor och högsta avgiften är 150 000 kronor. För den som har 500 eller fler
sysselsatta är avgiften 150 000 kronor. För den som har färre än 500 sysselsatta ska sanktionsavgiften
beräknas enligt följande:
Avgift = 15 000 kronor + (antal sysselsatta –1) x 271 kronor.
Summan ska avrundas nedåt till närmaste hela hundratal.
Överträdelse av både 45 och 47 §§ medför sanktionsavgift endast enligt 45 §. (AFS 2014:5)
48 § Tillstånd enligt 46 och 47 §§ behövs inte vid lagerhållning för försäljning eller transport av obrutna
originalförpackningar.
49 § I ansökan om tillstånd enligt 46 och 47 §§ ska följande anges.
1. Vilket kemiskt ämne eller produkt som ska hanteras.
2. Beskrivning av arbetsmetoden som används.
3. Syftet med hanteringen.
4. Tidsperioden för vilken tillstånd söks.
5. Den största mängd som ska förvaras respektive användas under en och samma dag.
6. Årsförbrukning.
7. Det antal personer som berörs.
8. Skälen till att ämnet eller produkten inte kan ersättas av en mindre farlig riskkälla.
Till ansökan ska bifogas dokumentation av riskbedömningens resultat och beslut om åtgärder enligt 10,
37 b och 40 §§ samt hanterings- och skyddsinstruktioner som upprättats för arbetet enligt 44 §. Finns ett
skyddsombud ska ett yttrande från denne bifogas ansökan. (AFS 2014:43)

Periodiska mätningar av vissa kemiska ämnen
50 § När nedan uppräknade ämnen, eller material som innehåller ämnena, hanteras så att exponering via
inandning kan förekomma ska riskbedömningen alltid innefatta mätningar av ämnena i andningszonen.
1. Bly och oorganiska blyföreningar.
2. Etylenoxid.
3. Kadmium och oorganiska kadmiumföreningar.
4. Styren, vinyltoluen eller andra reaktiva monomerer vid esterplastframställning.
Mätning enligt första stycket behöver inte utföras om det är ett arbete som utförs kortare tid än två
månader per år. Mätning behöver heller inte göras om man kan visa att det är uppenbart onödigt på grund
av att mängden är försumbar, exponeringstiden kort eller hanteringen är ordnad så att halten i luften är
försumbar.
Mätning ska utföras
– inom tre månader efter det att hanteringen påbörjats,
– om hanteringen ändrats så att tidigare mätning inte är rättvisande samt
– efter ett år.
Därefter ska mätning göras med nedanstående tidsintervall. Tidsintervallen får överskridas med högst
två månader.
Mätresultatet jämfört med nivågränsvärdet från två på
varandra följande mätningar

Tid till nästa
mätning

Minst ett av mätresultaten är över 1/2 gränsvärdet

1 år

Båda mätresultaten är mellan 1/5 och 1/2 gränsvärdet

3 år

Det ena mätresultatet är mellan 1/5 och 1/2 gränsvärdet 3 år
och det andra under 1/5 av gränsvärdet
Båda mätresultaten är under 1/5 av gränsvärdet

5 år

15

AFS 2011:19
Mätningen ska dokumenteras i en mätrapport enligt Arbetsmiljöverkets föreskrifter om hygieniska
gränsvärden. (AFS 2014:43)
51 § Senast tre månader efter det att en mätning enligt 50 § har utförts ska en kopia av mätrapporten
skickas till Arbetsmiljöverket. (AFS 2014:5)

Bestämmelser om sanktionsavgifter
52 § Bestämmelserna i 20 § utgör föreskrifter enligt 4 kap. 1 § arbetsmiljölagen (1977:1160).
Bestämmelserna i 37 e § utgör föreskrifter enligt 4 kap. 1 § arbetsmiljölagen (1977:1160). Bestämmelserna i
45 § utgör föreskrifter enligt 4 kap. 2 och 4 §§ samma lag. Bestämmelserna i 47 § utgör föreskrifter enligt
4 kap. 2 § samma lag.
Den som överträder dessa bestämmelser ska betala sanktionsavgift enligt 8 kap. 5–10 §§ arbetsmiljölagen.
Sanktionsavgiftens storlek beräknas enligt de grunder som anges i 20, 37 e, 45 och 47 §§. (AFS 2014:43)

AFS 2011:19
Denna författning träder i kraft den 1 juli 2012 då följande av Arbetsmiljöverkets och
Arbetarskyddsstyrelsens föreskrifter ska upphöra att gälla.
1. Arbetarskyddsstyrelsens kungörelse med föreskrifter (AFS 1986:13) om oljor.
2. Arbetarskyddsstyrelsens kungörelse med föreskrifter (AFS 1992:18) om motorbränslen.
3. Arbetarskyddsstyrelsens föreskrifter (AFS 1997:10) om laboratoriearbete med kemikalier.
4. Arbetarskyddsstyrelsens föreskrifter (AFS 2000:4) om kemiska arbetsmiljörisker.
Tillstånd som meddelats enligt de upphävda föreskrifterna ska gälla som tillstånd enligt de nya
föreskrifterna.

AFS 2014:5
Denna författning träder i kraft den 1 juli 2014.

AFS 2014:43
Denna författning träder i kraft den 1 juli 2014.
1. Denna författning träder i kraft den 1 juni 2017 ifråga om 20 § tredje stycket och 37 § femte stycket samt
i övrigt den 1 juni 2015. Genom författningen upphävs Arbetsmiljöverkets föreskrifter (AFS 2005:18) om
härdplaster.
2. För behållare med kemiska produkter som lagligen satts på marknaden med märkning enligt
Kemikalieinspektionens föreskrifter (KIFS 2005:7) om klassificering och märkning av kemiska produkter får
19 § tillämpas enligt sin senaste lydelse (AFS 2014:5) till den 1 juni 2019.
3. Tillstånd som meddelats enligt de upphävda föreskrifterna gäller fortfarande som tillstånd enligt de
nya föreskrifterna.

AFS 2017:4
Denna författning träder i kraft den 1 december 2017.

16

AFS 2011:19

Bilaga 1: Ämnen med förbud eller tillståndskrav

Bilaga 1

Grupp A – Ämnen som enligt 45 § inte får hanteras
Bestämmelserna i 45 § gäller även ämnets salter och när ämnet innehåller kristallvatten.
Cancerframkallande ämnen
CAS-nr17
2-Acetamidofluoren .................................................................................... 53-96-3
4-Aminodifenyl ........................................................................................... 92-67-1
Benzidin ....................................................................................................... 92-87-5
1,1’-Diklordimetyleter .............................................................................. 542-88-1
1,2-Dibrom-3-klorpropan ........................................................................... 96-12-8
N,N-Dimetyl-4-aminoazobensen .............................................................. 60-11-7
Erionit ..................................................................................................... 66733-21-9
12510-42-8
Hexametylfosfortriamid (HMPA) .......................................................... 680-31-9
Metylklormetyleter ................................................................................... 107-30-2
20-Metylkolantren (3-metylkolantren) ..................................................... 56-49-5
N-Metyl-N-nitrosourea ............................................................................ 684-93-5
-Naftylamin ............................................................................................... 91-59-8
4-Nitrodifenyl .............................................................................................. 92-93-3

Grupp B – Ämnen som enligt 47 § får hanteras endast efter tillstånd av Arbetsmiljöverket
Bestämmelserna i 47 § gäller även ämnets salter och när ämnet innehåller kristallvatten.
Cancerframkallande ämnen
CAS-nr
p-Aminoazobensen ..................................................................................... 60-09-3
Auramin ..................................................................................................... 492-80-8
(4,4’-imidokarbonyl-bis(N,N-dimetylanilin))
Bensalklorid ................................................................................................. 98-87-3
Bensotriklorid .............................................................................................. 98-07-7
-Butyrolakton ........................................................................................ 3068-88-0
4,4’-Diamino-3,3’-diklor-difenylmetan .................................................. 101-14-4
(metylenbis(o-kloranilin))
2,4-Diamino-1-metoxibensen (2,4-diaminoanisol)................................ 615-05-4
2,4-Diaminotoluen ..................................................................................... 95-80-7
Dianisidin (3,3’-dimetoxibenzidin) ......................................................... 119-90-4
Diazometan ................................................................................................ 334-88-3
1,2-Dibrometan (etyldibromid) ............................................................... 106-93-4
1,2:3,4-Diepoxibutan ............................................................................... 1464-53-5
Dietylsulfat .................................................................................................. 64-67-5
3,3’-Diklorbenzidin ..................................................................................... 91-94-1
2,2’-Diklordietyleter.................................................................................. 111-44-4
2,2’-Diklorodietylsulfid (senapsgas) ....................................................... 505-60-2
3,3’-Dimetylbenzidin (o-Tolidin) ............................................................ 119-93-7
1,1-Dimetylhydrazin................................................................................... 57-14-7
1,2-Dimetylhydrazin................................................................................. 540-73-8
Dimetylsulfat ............................................................................................... 77-78-1
Etylenimin .................................................................................................. 151-56-4
Etylmetansulfonat ....................................................................................... 62-50-0
Fenyl--naftylamin ................................................................................... 135-88-6
Hydrazin .................................................................................................... 302-01-2
4,4’-Metylendianilin.................................................................................. 101-77-9
(4,4’-diaminodifenylmetan)
Metylmetansulfonat ................................................................................... 66-27-3
Monometylhydrazin ................................................................................... 60-34-4
______________________________
17 CAS-nr

är ämnets identifikationsnummer enligt Chemical Abstract Service.

17

AFS 2011:19
-Naftylamin ............................................................................................. 134-32-7
N-Nitrosodimetylamin .............................................................................. 62-75-9
1,3-Propansulton ..................................................................................... 1120-71-4
-Propiolakton............................................................................................. 57-57-8
1,2-Propylenimin......................................................................................... 75-55-8
Tioacetamid ................................................................................................. 62-55-5
Tris(2,3-dibrompropyl)fosfat ................................................................... 126-72-7
Uretan (etylkarbamat) ................................................................................ 51-79-6
Sensibiliserande ämnen
CAS-nr
2,4-Diaminotoluen ...................................................................................... 95-80-7
3,3’-diklorbenzidin ..................................................................................... 91-94-1
S-[2-(Dimetylamino)etyl]-pseudotioureadihydroklorid (PBA 1) ........................................................................................ 16111-27-6
Hexahydroftalsyraanhydrid18 ................................................................... 85-42-7
13149-00-3
14166-21-3
Metylhexahydroftalsyraanhydrid19 .................................................... 25550-51-0
19438-60-9
48122-14-1
57110-29-9
Metyltetrahydroftalsyraanhydrid19 .................................................... 26590-20-5
11070-44-3
34090-76-1
1694-82-2
3425-89-6
5333-84-6
42498-58-8
Tetrahydroftalsyraanhydrid19 ................................................................... 85-43-8
935-79-5
Tetraklorftalsyraanhydrid19 ..................................................................... 117-08-8
Reproduktionsstörande ämnen
CAS-nr
Etylenglykolmonometyleter20 ................................................................. 109-86-4
(2-Metoxietanol)
Etylenglykolmonometyleteracetat20 ....................................................... 110-49-6
(2-Metoxietylacetat)
Etylentiourea ............................................................................................... 96-45-7

Allmänna råd till bilagan
Se fotnot 18, 19 och 20. I den tryckta versionen anges fel fotnoter på detta ställe och till ämnen på denna
sida. Arbetsmiljöverket arbetar med ett rättelseblad som kommer så snart som möjligt.

18

Som riktvärde gäller att värdet 0,005 mg/m3 för den sammanlagda exponeringen för syraanhydrider under 15 minuter via
inandning inte bör överskridas.
19 Som riktvärde gäller att värdet 0,005 mg/m3 för den sammanlagda exponeringen för syraanhydrider under 15 minuter via
inandning inte bör överskridas.
20 Som riktvärde gäller att värdet 0,1 ppm för exponeringen via inandning som tidsvägt dagsmedelvärde inte bör överskridas.

18

AFS 2011:19

Arbetsmiljöverkets allmänna råd om tillämpningen av föreskrifterna om kemiska
arbetsmiljörisker
Syfte och tillämpningsområde
Till 1 § Med arbete i arbetsgivarens hushåll avses arbete med matlagning, disk och städning, hjälp med
personlig hygien och liknande. Hantverksarbete, arbete i djurstallar och reparationer ingår normalt inte.
När en undersökning och riskbedömning görs i en arbetsgivares hushåll bör det alltid ingå att beakta
märkningen på alla kemiska produkter som de som arbetar i hushållet kan komma i kontakt med. För
hushållskemikalier bör man utifrån informationen i märkningen, om på vilket sätt produkten är farlig,
kunna avgöra om några farliga situationer kan uppstå och vilka skyddsåtgärder som därför behövs.
Exempel på skyddsåtgärder som kan behövas är skyddshandskar, skyddsglasögon, ventilerad arbetsplats,
åtgärder mot antändning av brandfarlig vara och säkra förpackningar.
När undantag får göras från 6–10 §§ i dessa föreskrifter gäller ändå kraven på dokumentation av
riskbedömningen enligt Arbetsmiljöverkets föreskrifter om systematiskt arbetsmiljöarbete.
När det på en arbetsplats finns särskilda arbetstagare som under stor del av sin arbetstid sköter städning
och diskning m.m. torde det aldrig vara fråga om dessa arbetstagares egna bruk varför 6–10 §§ ska
tillämpas.

Vilka föreskrifterna riktar sig till
Till 2 § Arbetsmiljölagen gäller allt arbete som en arbetstagare utför för en arbetsgivares räkning.
Arbetsmiljölagen gäller delvis även utanför yrkes-livet. Elever, vårdtagare i anstalt och den som tjänstgör
inom totalförsvaret jämställs i vissa avseenden med arbetstagare, bl.a. när det gäller arbetsmiljöns
beskaffenhet (1 kap. 3 § arbetsmiljölagen). Dessa föreskrifter gäller därför även i skolan om där förekommer
ämnen som kan föranleda ohälsa.
Arbetsmiljölagen och dessa föreskrifter gäller i vissa delar även för
• den som ensam eller gemensamt med familjemedlem driver yrkesmässig verksamhet utan anställd,
• byggherren eller byggherrens uppdragstagare,
• arkitekter, projektörer och andra som medverkar vid planeringen och projekteringen inom ramen för
sina uppdrag,
• byggarbetsmiljösamordnaren,
• den som tillverkar monteringsfärdiga byggnader och anläggningar,
• samordningsansvarig,
• den som tillverkar, importerar, överlåter eller upplåter maskin, redskap, skyddsutrustning eller annan
teknisk anordning,
• den som tillverkar, importerar eller överlåter ett farligt ämne,
• den som överlåter eller upplåter en förpackad produkt,
• den som installerar en teknisk anordning,
• den som hyr in arbetskraft,
• den som råder över ett arbetsställe och
• den som upplåter lokal, markområde m.m.
Arbetsmiljölagen gäller bara delvis för den som ensam eller gemensamt med familjemedlem driver
yrkesmässig verksamhet utan anställd. En ensam- eller familjeföretagare är skyldig att följa vad som i
arbetsmiljölagen och med stöd av den föreskrivits om tekniska anordningar eller farliga ämnen, som kan
föranleda ohälsa eller olycksfall, samt beträffande gemensamt arbetsställe.
För en entreprenör på ett gemensamt arbetsställe som någon annan råder över och samordnar är det i
regel tillräckligt att entreprenören utför sin undersökning och riskbedömning genom att tillgodogöra sig de
dokument som redan tagits fram för det gemensamma arbetsstället. För riskkällor som entreprenören själv
tillför till arbetsplatsen måste entreprenören dock göra en egen undersökning och riskbedömning och ta
fram dokumentation enligt föreskrifterna. Resultatet av en sådan riskbedömning och övrig dokumentation
måste förankras med samordnaren för arbetsstället.
Eftersom en inhyrare disponerar över arbetskraften och utövar den direkta arbetsledningen, har
inhyraren ett ansvar som i princip motsvarar en arbetsgivares arbetsmiljöansvar. Det innebär bland annat
att inhyraren ska bedöma riskerna i de arbetsuppgifter som en inhyrd arbetstagare utför.

19

AFS 2011:19
Reach-förordningen
Till 3 § En arbetsgivare som är tillverkare, importör eller nedströmsanvändare kan vara skyldig att
utarbeta en kemikaliesäkerhetsrapport, utöver att uppfylla de riskbedömnings- och dokumentationskrav
som följer av Arbetsmiljöverkets föreskrifter. Detta enligt bestämmelserna i Reach-förordningen.

Definitioner
Till 4 § Definitionen av farlig kemisk produkt omfattar inte kemiska produkter som kosmetiska och
hygieniska produkter, läkemedel, livsmedel, foder och avfall eftersom dessa undantas från de regler om
klassificering och märkning som definitionen hänvisar till. Sådana kemiska produkter definieras därför inte
som farliga kemiska produkter även om de utgör kemiska riskkällor.
Kemisk produkt har som det definieras här samma innebörd som i miljöbalken (1998:808). Definitionen här
är annorlunda formulerad för att förtydliga skillnaden mot kemiska ämnen och blandningar som
förekommer naturligt eller oavsiktligt.
Begreppet kemisk riskkälla innefattar både när kemiska ämnen eller blandningar som kan medföra ohälsa
eller olycksfall förekommer som en kemisk produkt och på andra sätt. Andra sätt kan vara som avgaser
eller andra luftföroreningar, i eller på ett material, växt eller teknisk anordning. Att medföra ohälsa genom sina
egenskaper när det beror på det sätt på vilket ämnena förekommer kan bland annat innebära att ett ämne är farligt
på grund av att det förekommer som damm. Höga halter av damm som har en skadlig effekt på
luftvägarna kan alltså vara en kemisk riskkälla även om dammets sammansättning inte är hälsofarlig.

Undersökning och riskbedömning
När en undersökning och riskbedömning ska göras
Till 5 § För att säkerställa att utrustning, kompetens och information finns på plats när den behövs i en
verksamhet som bedrivs på platser som man inte i förväg känner till, som vid räddningsarbete eller
inspektion, där okända kemiska riskkällor kan finnas, görs riskbedömningen utifrån de riskkällor och
situationer som man kan tänka sig uppstår. Man får t.ex. ta med skydd som klarar de flesta ämnen och lära
sig om skyddens begränsningar.
Vissa gropar och rörgravar är så djupa och trånga att kravet på undersökning av luften före arbetet
gäller. Det som avgör är om luften inte naturligt blandas med omgivande luft.

Kemiska riskkällor som ska identifieras och förtecknas
Till 6 § När man gör en planerad undersökning och riskbedömning är det lämpligt att göra en samlad
förteckning över det område som undersökningen och riskbedömningen avser. För ett nytt eller tillfälligt
arbete räcker det att förteckna riskkällorna separat och sedan föra in dem som fortfarande är aktuella i den
samlade förteckningen vid nästa planerade undersökning och riskbedömning.
Exempel på ett sådant namn som avses i första stycket är ”svetsrök från rostfritt” för en riskkälla som
utgörs av rök från svetsarbeten med rostfri metall.
Man kan använda uppgifter ur märkningen som faroan-givelser eller faroklass och farokategori för att
ange typen av farlighet hos farliga kemiska produkter. För andra kemiska riskkällor anger man typen av
farlighet med egna ord. Det är oftast tillräckligt att beskriva en kemisk riskkällas typ av farlighet med ett
eller ett fåtal ord som brandfarlig eller kan ge allergi. Mer ingående information om riskkällans farliga
egenskaper som graden av farlighet och farligheten i olika sammanhang, som ska framgå av informationen
enligt 7 §, behöver inte anges när riskkällorna förtecknas.
Ibland kan det underlätta att identifiera riskkällorna systematiskt genom att dela in dem i följande
kategorier.
1. Farliga kemiska produkter enligt förordning (EG) nr 1272/2008 (CLP-förordningen).
2. Andra kemiska produkter eller varor med inneboende egenskaper som kan medföra kemiska risker.
3. Kemiska produkter vars hantering medför att de blir farliga.
4. Farliga kemiska ämnen eller luftföroreningar som bildas i hanteringen.
5. Luft med för låg eller hög syrgashalt.

20

AFS 2011:19
Dokument som är viktiga för riskbedömningen
Till 7 § Papperslim som används för att limma vid enstaka tillfällen är ett exempel på en farlig kemisk
produkt där informationen i leverantörsmärkningen är tillräcklig. Anledningen är att ohälsa eller olycksfall
inte rimligen kan uppkomma vid den lilla mängd som då hanteras.
Bedömningen av riskerna vid hanteringen en kemisk riskkälla för vilken det inte går att skaffa
fullständig information bör utgå från att den har de misstänkta farliga egenskaperna och att åtgärder
behövs mot de risker som kan uppkomma.

Faktorer som ska bedömas för att avgöra om åtgärder krävs
Till 8 § För att kunna avgöra när en kemisk riskkälla medför en risk behöver man till exempel beakta hur
personer kan exponeras för den i de sammanhang där man har identifierat risken. I detta ingår att förutse
oavsiktliga fel som kan resultera i olyckor i olika arbetssituationer.
Ämnets egenskaper tillsammans med faktorer som t.ex. hanterad mängd, temperatur, om hanteringen
sker öppet, ventilation, avdunstningsyta och aerosolbildning, bestämmer hur hög halten av ämnet blir i
andningszonen. Internetbaserade verktyg där sådana faktorer matas in kan användas vid
exponeringsbedömningen. Exempel på allmänt tillgängliga verktyg finns på följande Internetadresser:
www.hse.gov.uk/coshh/essentials www.stoffenmanager.nl och www.advancedreachtool.com
Samverkande effekter kan vara både additiva och synergistiska. Om flera riskkällor med likartad
påverkan förekommer samtidigt bör man ofta lägga samman deras respektive påverkan (additiv effekt). Ett
exempel på en synergistiskt samverkande effekt är den nervskadande effekten av lösningsmedlen n-hexan
och metyletylketon (MEK) som i kombination är betydligt starkare än summan av effekten av ämnena var
för sig.
Till 9 § När en arbetstagare samtidigt utsätts för flera luftföroreningar som verkar på likartat sätt, t.ex.
organiska lösningsmedel som påverkar det centrala nervsystemet, beräknar man deras sammantagna
påverkan genom att lägga samman deras andelar av respektive gränsvärde, så att man får den så kallade
hygieniska effekten. Om båda halterna av två ämnen som ska adderas uppgår till halva gränsvärdet så
motsvarar alltså kombinationen gränsvärdet.
Det är inte acceptabelt att en halvtidsanställd ska kunna exponeras för högre halter av en luftförorening
på grund av kortare exponeringstid. Vid längre arbetspass och för beräkning av hygienisk effekt, se
Arbetsmiljöverkets föreskrifter om hygieniska gränsvärden.
Fysisk påfrestning
Upptaget av luftföroreningar i kroppen genom inandning blir större vid fysiskt påfrestande arbete bl.a.
eftersom sådant arbete ökar lungventila-tionen.
Gränsvärdena avser exponeringsnivån vid medeltungt arbete. Vid tyngre arbete med ökad
lungventilation är det viktigt att ytterligare begränsa halten luftföroreningar. Här anges lungventilationen
vid olika typer av fysisk påfrestning.
Arbete
Sittande arbete
(läs- och skrivarbete, kontorsarbete,
bilkörning, avsyningsarbete)

Lungventilation
<15 l/min

Lätt arbete
(lätt verkstadsarbete, truckkörning, promenad)

15–25 l/min

Medeltungt arbete
(tungt verkstadsarbete, tungt sjukvårdsarbete,
byggnadsarbete, snabb promenad)

25–40 l/min

Tungt arbete
(tungt byggnadsarbete, manuellt anläggningsarbete,
tungt lantbruksarbete, långsam löpning)

40–50 l/min

Mycket tungt arbete

>50 l/min

21

AFS 2011:19
(tungt stuveriarbete, rökdykning, manuellt
skogsarbete, klättring i mast, löpning)

Dokumentation och information
Hanterings- och skyddsinstruktioner samt andra rutiner
Till 11 § Hanterings- och skyddsinstruktioner är instruktioner om hur ett visst arbete eller arbetsmoment
ska utföras och om vilka skyddsåtgärder, inklusive användning av personlig skyddsutrustning, som
behövs i de olika arbetsmomenten.
Innehållet och detaljeringsgraden i hanterings- och skyddsinstruktionerna behöver anpassas till
arbetsuppgiftens svårighetsgrad och till individens behov och förutsättningar.
Som underlag för arbetsgivarens instruktioner kan man använda bruksanvisningar eller förslag till
hanterings- och skyddsinstruktioner som är framtagna av någon annan än arbetsgivaren, t.ex. en leverantör
av utrustning, ett branschorgan eller ett annat företag.
Utöver paragrafens krav ska skriftliga instruktioner också finnas när riskerna är allvarliga eftersom det
då krävs för att följa Arbetsmiljöverkets föreskrifter om systematiskt arbetsmiljöarbete.
Följande kan behöva ingå i instruktionerna:
1. Vilket arbete instruktionerna är avsedda för, utfärdare samt datum för utfärdandet.
2. Hur man förbereder arbetet:
– Var arbetet ska utföras.
– Kontroll av utrustning och apparatur.
– Framtagning av skyddsutrustning och saneringsmedel för spill.
– Utplacering av varningsskyltning och avspärrningar.
3. Arbetsbeskrivning moment för moment med uppgift om:
– Vilka mängder av olika kemikalier som ska tillsättas, i vilken ordning samt vilken doseringsutrustning
som man ska använda.
– Vilka åtgärder som ska vidtas för att minska riskerna, t.ex. använda punktutsug, dragskåp.
– Vilken personlig skyddsutrustning som ska användas under de olika
momenten.
4. Hur man gör efter avslutat arbete:
– Hur avfall ska tas om hand.
– Sanering och städning.
– Rengöring av huden och den personliga skyddsutrustning som man använt.
5. Hur man ska göra om en olycka eller ett tillbud inträffar (som häftig reaktion, brand, spill eller utsläpp
till luften):
– Vilka åtgärder man själv bör göra.
– Om skyddsutrustning behöver användas.
– Hur man kallar på hjälp.
– Vilken första hjälp som kan behöva ges.
– Vilka som ska underrättas om händelsen.
Arbete i cistern, brunn, silo, lastutrymme eller liknande
Hanteringsinstruktionerna för sådana arbeten som avses i 36 § bör innehålla uppgifter om vilka kontroller
som ska göras, vilka verktyg och vilken utrustning som ska användas, vem som får utföra arbetet och när
detta ska utföras. I hanteringsinstruktionerna bör det ingå hur mätning, övervakning och förberedelse för
lyft enligt 32 § ska göras.
Nedan anges exempel på faktorer som är viktiga att beakta när man utfärdar hanteringsinstruktioner för
arbeten med en brandfarlig vätska i utrymmet.
1. Att arbetsmetoden minimerar den yta som vätskan kan dunsta från och risken att vätska spills ut.
2. Att atmosfären i utrymmet kan behöva fyllas med inert gas (t.ex. kvävgas eller argon) eller att man kan
behöva se till att temperaturen i utrymmet är minst 5 C lägre änflampunkten på förekommande ämnen.
3. Vakt med lämplig handbrandsläckare med beredskap att snabbt ingripa behöver normalt finnas i
närheten av utrymmets ingång.
4. Kontroll av att utrustningen har explosionsskyddat utförande.
5. Behov av andningsapparat med säkerhetstryck och lyftsele med lina.

22

AFS 2011:19
6. Behov av skyddskläder för de risker som kan uppstå.
7. Behov av avspärrning av platsen och varningsskyltar.
8. Att behållaren är säkrad mot inströmmande ämnen och mot att t.ex. omrörare sätts igång.
Arbete med cancerframkallande, mutagena eller reproduktionsstörande riskkällor
Instruktionerna som avses i 44 § bör gälla alla moment i hanteringen, inklusive underhåll, rengöring och
bortforslande av avfall samt tillvägagångssättet vid spill eller liknande.
Rutiner
Rutiner är i förväg bestämda tillvägagångssätt, t.ex. vem som ansvarar för en arbetsuppgift, vad
arbetsuppgiften innefattar och när olika moment ska göras.
Bestämmelsen preciserar vilka rutiner för arbetsmiljöarbetet som krävs enligt 5 § i Arbetsmiljöverkets
föreskrifter om systematiskt arbetsmiljöarbete. I det kemiska arbetsmiljöarbetet kan det, förutom rutiner för
undersökning, riskbedömning och uppföljning, behövas rutiner för bland annat
– Produktval och inköp.
– Utfärdande av hanterings- och skyddsinstruktioner samt för instruktion av arbetstagare.
– Mottagning av farliga kemiska produkter, förvaring och omförpackning.
– Introduktion i nya arbetsuppgifter.
– Rapportering, utredning och uppföljning av ohälsa, tillbud och olycksfall.
– Kontroll och underhåll av utrustning och ventilation.
– Avfallshantering.
– Städning och uppsamling av utspillda kemikalier.
Rutiner för kontroll och underhåll
Rutiner bör exempelvis tas fram för att säkerställa att utrustning i allmänhet och skyddsanordningar i
synnerhet fungerar som avsett. Av dessa rutiner kan t.ex. framgå när och av vem utrustningen ska
kontrolleras. För processutrustning kan rutiner om kontroll och underhåll bland annat gälla kontroll av
packningar, reglerdon, säkerhetsutrustning, byte eller justering.
Det är viktigt att utforma rutinerna så att arbetsplatsen följer regler om skydd mot kemiska risker även ur
andra föreskrifter. Exempel på sådana regler är
– reglerna om underhåll av arbetsutrustning i Arbetsmiljöverkets föreskrifter om användning av
arbetsutrustning,
– reglerna om funktionskontroll och underhåll av ventilationen i Arbetsmiljöverkets föreskrifter om
arbetsplatsens utformning samt
– de krav på underhåll av personlig skyddsutrustning som finns i Arbetsmiljöverkets föreskrifter om
användning av personlig skyddsutrustning.
Underrätta arbetsgivaren om ohälsa eller olycksfall
Det är ofta lämpligt att ha en rutin för arbetstagarnas skyldighet att underrätta arbetsgivaren om misstänkt
exponering. Av en sådan rutin bör framgå att även ohälsa i form av övergående besvär, som huvudvärk, i
vissa fall kan ge arbetstagaren anledning att misstänka sådan exponering som gör det nödvändigt att
underrätta arbetsgivaren.

Beredskapsplan för olyckor och nödsituationer
Till 12 § Av beredskapsplanen bör framgå hur arbetstagarna ska agera vid brandtillbud eller brand. Det
gäller t.ex. vilket släckmedel som man ska välja i olika situationer, hur man använder släckningsutrustning,
när man kan behöva brandvakt samt hur larm fungerar och utrymning går till. Det är lämpligt att i
beredskapsplanen informera om de åtgärder som vidtagits om larm och utrymning enligt
Arbetsmiljöverkets föreskrifter om arbetsplatsens utformning.
Det bör alltid framgå av beredskapsplanen hur man ska agera när det läcker ut sådana kemiska riskkällor
som kan bilda farliga blandningar med luft och orsaka explosionsartad brand eller explosion.

23

AFS 2011:19
Exempel på omedelbara åtgärder som kan behövas är t.ex. att stänga gaskranar.
Vid risk för exponering för kemiska riskkällor med hög akutgiftighet bör det finnas särskilda
instruktioner för första hjälpen. Om det finns mot-medel (antidoter) tillgängliga för en riskkälla eller syrgas
mot syrebrist bör information om detta ingå i beredskapsplanen. Även i övrigt kan det vara lämpligt att
rutinerna för första hjälpen som krävs enligt Arbetarskyddsstyrelsens föreskrifter om första hjälpen och
krisstöd ingår i beredskapsplanen.

Skyldighet att informera om risker och hålla dokumentation tillgänglig
Till 13 § Hur omfattande informationen behöver vara beror bland annat på riskerna vid hanteringen och på
tidigare erfarenhet och utbildning hos arbetstagarna.
Observera att särskilda informationsinsatser kan behövas för vissa arbetstagargrupper, t.ex. minderåriga,
personer med funktionsnedsättning eller personer med annan språklig bakgrund, för att förvissa sig om att
de förstått innebörden.
I de fall instruktionerna är skriftliga bör man gå igenom dem muntligt när de lämnas till arbetstagarna.
CHECKLISTA FÖR INFORMATIONEN – Ett exempel på vad en lista kan innehålla:
1. Information om risker och skydd i den egna arbetsuppgiften och om vilka särskilda moment som kan
innebära risker.
2. Vilka övriga risker som finns på arbetsstället och hur dessa risker undviks.
3. Rutinerna för kemikaliesäkerhetsarbetet, t.ex. för ordning, sanering och instruktion.
4. Saker som arbetstagaren ska tänka på innan hon eller han påbörjar en ny arbetsuppgift.
5. Upplysningar om personlig skyddsutrustning, var utrustningen finns, hur den sköts och vilka
begränsningar utrustningen har.
6. Innebörden av de olika märkningssymbolerna.
7. Förekomst och förvaring av dokumentationen enligt 13 §.
8. Vilken lagstiftning som gäller för hanteringen av de förekommande kemiska riskkällorna, t.ex.
hygieniska gränsvärden.
9. Utrymningsplan enligt Arbetsmiljöverkets föreskrifter om arbetsplatsens utformning och hur man ska
göra om larmsignal ljuder.
10. Beredskapsplan enligt 12 §.
11. Användning av utrustning för brandsläckning och första hjälpen samt övriga åtgärder för första
hjälpen.
Kravet att dokumentationen ska vara överskådlig och lättläst innebär att man behöver ordna den
systematiskt, så att det går att hitta de uppgifter man behöver. För att dokumentationen ska vara begriplig
kan man behöva förklara svårförståeliga ord och förkortningar. För att berörd personal som inte förstår
svenska ska förstå informationen kan det räcka att översätta innehållet i dokument muntligt.
Dokumentationen kan föras in i ett datorbaserat system. Det krävs normalt att samtliga arbetstagare som
berörs av information i dokumenten har möjlighet att få information ur dessa när som helst under
arbetstiden för att dokumentationen ska anses tillgänglig.

Skyldigheter att vidta vissa särskilda åtgärder och följa förbud
Primära skyldigheter i verksamheter där kemiska riskkällor förekommer
Till 15 § Vid bedömning av om kostnaden för en åtgärd står i rimlig proportion till den minskning av
risken som åtgärden skulle medföra ska hänsyn inte tas till verksamhetens möjlighet att bekosta åtgärden.
Att man ska välja den produkt och det material som medför de sammantaget minsta riskerna kan
innebära att man måste bedöma riskerna hos kombinationen av en arbetsmetod och en produkt, t.ex.
genom att väga in risker från belastningssynpunkt och för olycksfall vid den arbetsmetod som den kemiska
produkten kombineras med. En belastningsskada som uppstår på grund av olämpligt manuellt arbete som
rengöring kan exempelvis vara svårare att skydda sig mot än mot en kemisk skada.
Olycksfallsriskerna kan vara större om man väljer att maskinellt slipa en yta i stället för att använda ett
kemiskt medel. Risken att halka kan också variera mellan olika ämnen och metoder.
Risk för hörselskador är en annan viktig faktor som man bör väga in om valet står mellan metoder där
bullernivån är olika.

24

AFS 2011:19
Ytterligare ett exempel på tillämpningen av bestämmelsen är att man normalt bör välja
gummiringsfogning i stället för limning med hälsofarliga produkter när man sammanfogar plaströrssystem
vid installation av t.ex. avlopp.
Ett annat sätt att minska risken är att välja sådana material som inte påverkas av de ämnen och den miljö
de utsätts för.
Fast installerade rörledningar är ofta att föredra framför slangar.
Att de krav på arbetsutrustning som finns i Arbetsmiljöverkets föreskrifter om användning av
arbetsutrustning följs är en förutsättning för att 15 § punkt 2 ska anses uppfylld.
Att välja plats för att motverka olika risker kan innebära att man tidigt i planeringen överväger behovet
av t.ex. avskilda rum och förråd för viss hantering, processventilation, särskilda avfalls- och städrum,
tvättmöjlighet, anordning för ögonspolning samt nöddusch. Regler om processventilation finns i
föreskrifterna om arbetsplatsens utformning.
När man sprutar färg och spackel blir exponeringen för sprutdimma lätt så hög att gränsvärdet för
organiskt damm överskrids vilket innebär att arbetsmetoden inte bör användas om inte ventilationen
ordnats för detta. Man bör även undvika att spruta produkter som innehåller lösningsmedel, t.ex. vid
klotterborttagning, om inte ventilationen är tillräcklig. Likaså bör man undvika att tvätta bort
lösningsmedelsrester med varmvatten eftersom ångor av lösningsmedel då bildas i stora mängder.
Man kan motverka den dammspridning som användning av pulverformiga kemiska produkter medför
genom att man i stället väljer en produkt i form av pasta, pellets, granulat, uppslamning eller lösning. Man
kan även hindra spridning av luftföroreningar genom vattenbegjutning.

Prioritetsordning vid val av åtgärder för att ytterligare begränsa riskerna (åtgärdstrappa)
Till 16 § För att avskilja arbetet eller processen från mindre förorenande verksamhet är det lämpligt att
förlägga arbetsmetoder eller processer till en särskild lokal eller utrymme, t.ex. blästerskåp eller sprutbox. I
en sådan lokal bör det vara undertryck i förhållande till de omgivande lokalerna. I avskärmade utrymmen
bör frånluftsflödet vara större än tilluftsflödet, så att spridningen av luftföroreningen minskas.

Uppgifter om avfall
Till 17 § Exempel på produktinformation om avfall som kan behövas är dess innehåll av kemiska ämnen,
dess farlighet och att det är nödvändigt att sanera emballage som innehåller rester av farliga kemiska
produkter innan det skickas till destruktion, återvinning eller annat slutligt omhändertagande. Det är
viktigt att förvara avfallet på ett säkert sätt i avvaktan på slutligt omhändertagande. Särskilda
förvaringsutrymmen under tak eller annat skydd kan behövas under mellanförvaringen.

Allmänna krav på märkning
Till 18 § Med behållare avses alla typer av behållare, till exempel inköpta förpackningar, flaskor, säckar,
lösa kärl, fasta behållare och cisterner. Även behållare som är en del av en teknisk anordning avses.
Observera att man även kan behöva märka annat än behållare, t.ex. ventilationskanaler och filter till
sådana, om de har förorenats med ämnen som medför att särskilda åtgärder behövs vid arbete med dessa.
Märk lämpligen avfallsbehållare som innehåller en kemisk riskkälla med uppgift om risken i klartext,
faropiktogram om sådana ska användas för de kemiska produkter som bildat avfallet, och med avfallsslag
enligt avfallsförordningen, (2011:927). Det är viktigt att beakta behovet av märkning med information enligt
17 § av behållare som innehåller avfall.
Radioaktiva ämnen märks lämpligen med varselsymbol för joniserande strålning, texten radioaktivt och
namnen på ingående radioaktiva nuklider samt uppgifter om dessas aktiviteter. Som regel bör också
tidpunkten för aktivitetsangivelsen framgå av märkningen. I vissa fall har Strålsäkerhetsmyndigheten
meddelat särskilda föreskrifter som då normalt är tillräckliga för att uppfylla detta krav.
Man kan behöva märka behållare som innehåller material och varor, om de har ett ytskikt som är en
kemisk riskkälla eller om de kan avge en kemisk riskkälla vid hanteringen, t.ex. behållare med
bekämpningsmedelsbehandlade plantor. Lämplig märkning är den använda produktens namn, risken i
klartext och faropiktogram om sådant är tillämplig.

25

AFS 2011:19
Rörledningar
Vätskor betraktas som brandfarliga om flampunkten är 100 °C eller lägre. Det är dock bara de med
flampunkt 60 °C eller lägre som klassificeras som brandfarliga enligt CLP-förordningen.
Det är lämpligt att rörledningar har färgmärkning enligt svensk standard SS 741.

Särskilt om märkning av farliga kemiska produkter i arbetet
Till 19 § I rådet till 18 § anges vad som ingår i begreppet behållare.
Förvaring av farliga kemiska produkter som inte är i anslutning till användning omfattas inte av
märkningskraven i 19 §. Exempel på sådan förvaring är när behållarna inte öppnas utan bara förvaras för
att transporteras vidare eller för att överlåtas. I lagstiftningen om transport av farligt gods finns krav om
märkning vid transporter och därtill anslutande hantering. Begreppet användning omfattar även farliga
kemiska produkter som fylls över i andra behållare och transporteras vidare.
Kravet i 19 § avser de behållare som de farliga kemiska produkterna förvaras i och inte eventuella
ytterförpackningar som dessa i sin tur förvaras i. Ytterförpackningar kan behöva märkas enligt 18 §.
Den som framställt kemiska produkter för eget bruk i liten skala på laboratorium och inte kunnat skaffa
fullständig information om farligheten bör utöver känd farlighet märka produkterna med information om
att egenskaperna är ofullständigt kända.
Information om klassificering enligt CLP-förordningen av kemiska produkter som vid inköpet var
märkta enligt tidigare gällande lagstiftning finns på säkerhetsdatabladet. När en kemisk produkt ska
märkas både enligt CLP-förordningen och bestämmelserna för transport av farligt gods behöver
faropiktogram enligt CLP-förordningen inte användas om det gäller samma fara som i
transportbestämmelserna.
En kemisk produkt som har en funktion i en teknisk anordning omfattar till exempel drivmedel och
kylvätskor i fordon samt vätskor och gaser i analysutrustning. För tekniska anordningar som ska uppfylla
Arbetsmiljöverkets föreskrifter om maskiner finns krav om åtgärder mot risker på grund av kemiska
produkter som används i maskinen och varningar i form av symboler eller piktogram. Om detta följs
uppfylls kravet i 18 §.

26

AFS 2011:19
Nedan visas exempel på märkning enligt alternativ 1 respektive 2 i paragrafen.
Märkning enligt alternativ 1

Faropiktogram

PRODUKT

Fara

Handelsnamn
Signalord

Mycket brandfarlig vätska och ånga. Orsakar allvarlig
ögonirritation. Kan göra att man blir dåsig eller
omtöcknad.

Faroangivelser

Förvaras oåtkomligt för barn. Får inte utsättas för
gnistor/öppen låga - Rökning förbjuden.
Förvaras på väl ventilerad plats. Förpackningen ska
förvaras väl tillsluten. Använd ögonskydd.
VID KONTAKT MED ÖGONEN: skölj försiktigt med
vatten i flera minuter. Ta ur eventuella kontaktlinser
om det går lätt. Fortsätt att skölja.

Skyddsangivelser

Innehåller: ämne x, ämne y

Ämnen som bidrar till
produktens klassificering

Leverantör, namn, adress och telefonnummer
500 ml

Nominell mängd

Märkning enligt alternativ 2

Faropiktogram

Skadlig

Brandfarlig
PRODUKT

Text enligt tabell i 19 §
Produktens namn

Utelämnande av märkning
Att enbart märka med produktens namn eller helt utelämna märkning för-utsätter normalt att man har
arbetsrutiner som är väl utarbetade samt en i övrigt god risk- och skyddsinformation. Om man skyltar
området där en farlig kemisk produkt förekommer, t.ex. dragskåp eller uppställningsplats, kan man i vissa
fall utelämna märkning eller enbart märka med produktens namn.
Att inte märka är acceptabelt främst vid kortvarig hantering, där det är uppenbart för alla berörda vad
kärlen innehåller. Observera att det ska vara uppenbart inte bara för arbetstagare som är direkt berörda av
arbetet med produkten utan även för sådana som normalt inte hanterar den, t.ex. städ- och servicepersonal
samt väktare.
Man kan normalt aldrig utelämna märkning när samma behållare vid olika tillfällen används till
produkter med olika risker, eftersom risken då är stor att man förväxlar dem. Men på en behållare, där
olika ämnen blandas och nya tillverkas, behöver man inte ändra märkningen allteftersom sammansättningen ändras. Däremot behöver det alltid finnas information om den process som pågår för att
man ska kunna veta vilka riskerna är.
Till 20 § En inbyggd rörledning behöver märkas i de öppningar där den är åtkomlig. Vid riskbedömningen
avgör man hur inbyggnaden behöver vara märkt enligt 18 §.

27

AFS 2011:19
Exempel på rörledningar är fast installerade trycksatta ledningar som används för transport av gas,
vätska eller fasta ämnen med hjälp av gas eller vätska. Rökgaskanaler, ventilationskanaler och liknande är
inte rörledningar. Rörledningar som främst används som en del i en process anses som processkärl och ska
märkas enligt 19 .§
En rörledning som tillfälligt innehåller ett farligt kemiskt ämne kan ofta märkas med upphängda skyltar .
Till 20, 45 och 47 §§ De aktuella bestämmelserna är tillämpliga för de som föreskrifterna riktar sig till, se
föreskrifternas 2 § med tillhörande allmänt råd. Sanktionsavgift kan dock påföras endast arbetsgivare och
den som driver verksamhet enligt 3 kap. 5 § arbetsmiljölagen.
Med antal sysselsatta avses, oavsett om de arbetar heltid eller deltid:
• Anställda arbetstagare.
• Inhyrd arbetskraft (jämför 3 kap. 12 § andra stycket arbetsmiljölagen). (AFS 2014:5)
I fråga om verksamhet utan anställda arbetstagare (jämför 3 kap. 5 § arbetsmiljölagen) avses med antal
sysselsatta, oavsett om de arbetar heltid eller deltid:
• De personer som driver verksamheten.
• Inhyrd arbetskraft.
Den aktuella fysiska eller juridiska personens organisationsnummer avgör vilka personer som ska anses
ingå i verksamheten. I antalet sysselsatta inräknas personer på verksamhetens samtliga arbetsställen.
Antalet sysselsatta ska beräknas utifrån information avseende den dag som överträdelsen av
sanktionsbestämmelsen konstaterades.

Skyltning, förvaring och behållare
Till 20 a § Mängder som har betydelse för säkerheten vid lagring är till exempel att en brand förvärras eller
att ett läckage kan medföra hälsorisker.
Vid skyltning som avser flera olika kemiska produkter får faropiktogram som varnar för lägre grad av
farlighet uteslutas. Företrädesprinciperna i artikel 26 i CLP-förordningen kan användas som vägledning.
Fram till 1 juni 2019 får varningsskyltar enligt Arbetsmiljöverkets föreskrifter om skyltar och signaler,
bilaga 2, avsnitt 3.2, användas istället för det tillämpliga faropiktogrammet om de har samma symbol. Detta
enligt en övergångsbestämmelse i Arbetsmiljöverkets föreskrifter om skyltar och signaler.
Vid tillämpning av tredje stycket: Tänk på att skyltar i första hand sätts upp för andra än de som arbetar i
en lokal och på vad som är viktigt att dessa iakttar. Det kan behövas skyltar med förbud mot öppen eld,
skyltar med tillträdesförbud eller påbud att bära skyddsglasögon. Utformning av andra skyltar än
faropiktogrammen enligt 19 § framgår av Arbetsmiljöverkets föreskrifter om skyltar och signaler.
(AFS 2017:4)
Till 21 § Man behöver anpassa förvaringen till riskkällans egenskaper för att undvika hälso- och
olycksfallsrisker. Det kan innebära att man förvarar produkter i förråd som är avsedda för detta och
ordnade så att inte spill sprids på ett farligt sätt. Invallning kan behövas för t.ex. brandfarliga, reaktiva och
frätande kemiska produkter. För att förebygga olycksfallsrisker kan cisterner och andra behållare som
innehåller farliga kemiska produkter eller andra kemiska riskkällor behöva skyddas mot påkörning av t.ex.
truck.
Man kan uppfylla kravet på åtskild förvaring på olika sätt beroende på vilka mängder som ska förvaras,
vilka reaktioner som kan inträffa och vilka riskerna är. Ibland räcker det att hålla tillräckligt stort avstånd
mellan behållarna. I andra fall kan man behöva förvara produkterna i separata skåp eller placera dem i
separata rum som vid behov är invallade. En säkerhetsanordning som ett larm anslutet till en givare i
invallningens botten som varnar vid läckage kan ibland vara lämpligt för att förebygga risker för ohälsa
eller olycksfall.
En förutsättning för att förvaringen ska uppfylla kraven i denna bestämmelse är att följande regler följs.
– Reglerna om förpackningar och förvaring av hälso- eller miljöfarliga kemiska produkter i
Kemikalieinspektionens föreskrifter (KIFS 2008:2) om kemiska produkter och biotekniska organismer.

– Sprängämnesinspektionens föreskrifter (SÄIFS 2000:2) om hantering av brandfarliga vätskor.
– Myndigheten för samhällsskydd och beredskaps föreskrifter (MSBFS 2010:5) om förvaring av
explosiva varor.
– Sprängämnesinspektionens föreskrifter (SÄIFS 1996:4) om hantering av organiska peroxider.

28

AFS 2011:19
– Sprängämnesinspektionens föreskrifter (SÄIFS 1999:2) om hantering av väteperoxid.
Det kan medföra ökad risk att förvara ett mycket giftigt ämne i närheten av ett ämne som kan
föranleda brand eller explosion. Vid en explosion kan större skador orsakas genom att det giftiga
ämnet sprids än av själva explosionen. Det är viktigt att beakta information i leverantörens
säkerhetsdatablad om ämnen som tillsammans med produkten kan orsaka farliga reaktioner.
På nästa sida finns riktlinjer för förvaring i skåp av kemiska produkter i förslutna burkar och flaskor
när den egna riskbedömningen inte föranleder någon annan förvaring.
Är den kemiska produkten brandfarlig, oxiderande, explosiv eller kan avge brandfarlig gas gäller
dessutom reglerna om brandfarliga och explosiva varor som finns inom Myndigheten för
samhällsskydd och beredskaps ansvarsområde, se www.msb.se
Riktlinjer för förvaring i skåp av kemiska produkter
Farlighet

Frätande

Dödliga och
CMR*

Giftiga

Skadliga

Reaktionsrisker

Flyktig eller
illaluktande
vätska eller fast
ämne

Ventilerat
Spillbehållare
Säker placering

Ventilerat
Yttre skydd
Oåtkomligt

Ventilerat
Säker placering
Oåtkomligt

Ventilerat

Ventilerat
Separerat

Övriga
vätskor

Spillbehållare
Säker placering

Yttre skydd
Oåtkomligt

Oåtkomligt

Separerat

Dammande
pulver

Yttre skydd
Oåtkomligt

Oåtkomligt

Separerat

Fast ämne, ej
dammande

Yttre skydd
Oåtkomligt

Oåtkomligt

Separerat

Produkt

Ventilerat: Ett skåp som är anslutet till frånluft och där fläkten går dygnet runt. Det finns skåp som är
genomventilerade och skåp som är avsedda för undertryck. Dimensionerande luftflöden för skåpen är
vanligen cirka 10–20 l/s. För skåp som är avsedda för undertryck, gäller värdet när skåpet är öppet.
Spillbehållare: Behållaren placeras i en anordning som samlar upp eventuellt spill om den skulle spricka.
Säker placering: Behållaren placeras lågt så att man inte kan få kemikalien i ansiktet om man tappar den då
den tas fram.
Yttre skydd: Behållaren med den farliga kemikalien placeras i en lämplig -ytterförpackning eller annat som
även skyddar när behållaren flyttas till den plats där den öppnas.
Oåtkomligt: Kemikalierna förvaras så att obehöriga inte kan komma åt dem. Detta uppnår man normalt
genom att låsa skåpen, rummet eller området.
Separerat: Behållaren placeras så att en utspilld kemikalie inte kan komma i kontakt med ämnen som
medför en reaktionsrisk. Förvaring i olika skåp behövs om reaktionen kan orsaka en allvarlig skada.
Till 22 § Förpackningar som uppfyller de krav som gäller vid transport av farligt gods kan normalt
användas vid förvaring av de ämnen de är godkända för. När man överför ett ämne till ett annat kärl än
ursprungsförpackningen är det viktigt att bedöma hur lämpligt kärlet är.
Kärl, dunkar och säckar som innehåller kemiska riskkällor bör vara utformade så att minsta möjliga
skvalp, stänk eller dammbildning uppstår vid hanteringen. Det är också viktigt att behållare är
lätthanterliga och utformade så att man får bra grepp vid all hantering.
* Cancerframkallande, mutagena eller reproduktionsstörande kemiska produkter.

29

AFS 2011:19
Säkerhetsutrustningar på behållare kan vara överfyllnadsskydd, nivå-mätare, säkerhetsventil,
kylanordning och liknande.

Åtgärder mot risker vid inandning
Till 23 § Vid bedömning av om en åtgärd för att begränsa luftföroreningarna är praktiskt möjlig med
hänsyn till de resurser som krävs ska hänsyn inte tas till verksamhetens möjlighet att bekosta åtgärden utan
endast om den är rimlig i jämförelse med den riskminskning den åstadkommer.
Tillämpning av åtgärdstrappan i 16 § innebär att andningsskydd endast är en åtgärd som ska användas
när andra möjligheter inte finns, t.ex. under en övergångsperiod innan ventilationen förbättras.
Med andningszon avses området runt den arbetandes näsa och mun utanför eventuellt andningsskydd.
Ett exempel på när mätning är uppenbart onödigt är när ämnet är helt inneslutet och arbetstagarna
därför inte kan exponeras.

Organiska lösningsmedel
Till 24 § När organiska lösningsmedel måste användas och det inte är möjligt att vidta åtgärder enligt 16 §
punkten 1 eller 2 bör i regel användningen förläggas utanför ordinarie arbetstid enligt tillämpning av 15 §
punkten 2 och 16 § punkten 3.

Andningsskydd
Till 25 § I en lokal där gas hanteras krävs enligt Arbetarskyddsstyrelsens föreskrifter om gaser att
andningsapparat ska användas där syrgashalten är under 18 procent. Denna regel kan användas som
vägledning även vid annan hantering.
I ett utrymme där syrgasen i luften förbrukas i olika processer, t.ex. vid svetsning eller lagring av träflis
och pellets, kan luften i oventilerade delar bli livsfarlig på grund av låg syrgashalt eller förekomst av
hälsofarlig gas som kolmonoxid. I ett sådant utrymme krävs i regel andningsapparat för ett fullgott skydd.
Fullgott andningsskydd mot blyhaltigt damm kan vara en halvmask med utbytbart filter av klass P 3.
Vid fristråleblästring av material målat med blyhaltig färg krävs som regel en andningsapparat för att
skyddet ska vara fullgott.
Man bör prova tillpassningen varje gång ett filterskydd ska användas så att skyddet sluter tätt mot
ansiktet.

Åtgärder mot risker vid hudkontakt, ögonstänk och förtäring
Till 27 § För att avgöra vilket skydd för huden som behövs är det ibland nödvändigt att väga risken mot
nackdelarna i form av hudproblem som användning av skyddet kan medföra. Om skador inte uppkommer
vid kortvarig kontakt med produkten kan man ibland låta bli att använda handskar om det finns möjlighet
att genast tvätta av eventuella stänk. Kontaktallergi kan uppkomma efter upprepad kortvarig kontakt.
Därför bör handskar användas om man hanterar allergiframkallande ämnen.
Till 28 § Exempel på lämpliga skydd mot stänk av kemiska ämnen är korgglasögon med täckta
ventilationshål, ansiktsskärm (visir), huva eller helhjälm. I vissa arbeten är det viktigt att välja ett
ögonskydd som inte ökar olycksrisken genom att begränsa synfältet.

Arbete i cistern, brunn, silo, lastutrymme eller liknande
Till 31 § För exempel på när luftens sammansättning inte är säker se även kommentaren till 25 §. Om
kontroll av halten brännbara ångor se kommentaren till 36 §.
Exempel på när luften behöver kontrolleras fortlöpande under arbetet är vid arbete i utrymmen där det
finns avloppsvatten, latrin och gödsel eftersom det då kan avges metangas som medför explosionsrisk och
hälsofarliga gaser som svavelväte och kolmonoxid. Dessutom kan halten syrgas i utrymmet minska. Om
inte tillräcklig ventilation kan ordnas behöver andningsskydd användas som skyddar mot ämnena.
Till 32 § För att kunna lyfta en person ur utrymmet är det viktigt att se till att cisternen eller motsvarande,
redan då den konstrueras, får så stor manhålsöppning att en person tillsammans med den utrustning som

30

AFS 2011:19
behövs, kan lyftas ut. Svensk standard SS 1797, Inspektionsöppningar och manhål – mått, kan användas
som vägledning.

Åtgärder för att förebygga brand-, explosions- och reaktionsrisker
Till 33 § När man hanterar brandfarliga varor måste åtgärderna också vara förenliga med reglerna om
hantering av brandfarliga och explosiva varor i lagen (2010:1011) och förordningen (2010:1075) om
brandfarliga och explosiva varor samt i tillämpningsföreskrifter till dessa.
Att följande regler följs beträffande begränsning av antändningskällor, utformning av arbetslokaler och
tekniska anordningar är en förutsättning för att kraven i denna bestämmelse ska anses uppfyllda.
– Arbetarskyddsstyrelsens föreskrifter om utrustningar för explosionsfarlig miljö.
– Reglerna om elektrisk utrustning i Elsäkerhetsverkets föreskrifter (ELSÄK-FS 1995:6).
– Reglerna om vilken elektrisk utrustning som ska väljas vid hantering av brandfarliga varor i
Elsäkerhetsverkets föreskrifter om hur elektriska starkströmsanläggningar ska vara utförda (ELSÄK-FS 2008:1).
– Reglerna för när lokal, utrymme, del av utrymme e.d. ska klassas som explosionsfarligt område inom
Myndigheten för samhällsskydd och beredskaps ansvarsområde om explosionsfarlig miljö vid hantering av
brandfarliga gaser och vätskor (SRVFS 2004:7) och om klassning vid hantering av explosiva varor (SÄIFS 1988:2).
– Reglerna i Arbetarskyddsstyrelsens föreskrifter om arbete i explosionsfarlig miljö.
Till 34 § Lämplig utrustning enligt bestämmelsen bör främst vara utrustning som behövs för att minska
riskerna för personskador på grund av brandtillbud och mindre bränder såsom brandfilt,
handbrandsläckare eller framdragen vattenslang.
Räddningstjänstens råd i frågor om lämplig släckningsutrustning och släckmedel samt om hur
utrustningen används kan användas vid tillämpningen av denna bestämmelse.
Lämplig utrustning i lokaler med särskilda risker vid brand innebär också att man tillgodoser kravet i
Arbetsmiljöverkets föreskrifter om arbetsplatsens utformning om automatisk brandsläckningsutrustning.
Till 35 § första stycket Leverantörens säkerhetsdatablad är ett underlag för att avgöra vilka farliga
kemiska reaktioner som kan ske. I bladet ska den kemiska produktens reaktivitet och kemiska stabilitet
anges enligt Reachförordningen. Där ska också beskrivas vilka förhållanden som bör undvikas, med vilka
ämnen eller material som en farlig situation kan uppstå och vilka farliga sönderdelningsprodukter som kan
bildas vid användning, lagring, spill och upphettning.
Bestämmelsens tillämpning kan kräva värmeavledning vid uppskalning av en kemisk process.
Till 35 § andra stycket Vid tillämpningen av bestämmelsen bör man vara observant på allt som kan sätta
igång en okontrollerad reaktion. Det kan vara föroreningar, rost eller andra beläggningar såväl som ljus och
värme. Man bör använda stabiliseringsmedel där det är möjligt med hänsyn till hanteringen av ämnet.
Halten stabiliseringsmedel kan behöva kontrolleras regelbundet. Planera användningen av
stabiliseringsmedel utifrån aktuell hantering och leverantörens rekommendationer om lämplig
analysmetod, provtagning och tillsättning av stabiliseringsmedel. Det är lämpligt att föra journal över
datum för kontroll, kontrollresultat och de eventuella åtgärder som vidtagits.
Organiska peroxider, väteperoxid, trikloretylen, perkloretylen, 1,1,1-trikloretan och metylenklorid är
exempel på ämnen som kan sönderdelas okontrollerat. Kondenserad etylenoxid är ett exempel på en
kemisk produkt som kan polymerisera under stark värmeutveckling.

Arbetstillstånd
Till 36 §
Punkt 1
Vid arbete i tank, cistern eller liknande utrymme med en brandfarlig vätska eller aerosol behöver halten
brännbara ångor kontrolleras under hela arbetet genom mätning med explosimeter. Det är viktigt att
kontrollera att explosimetern är tillverkad för att användas i den aktuella atmosfären. Ex-klassade
explosimetrar finns för olika gaser, ångor och zontyper. Det är vidare viktigt att mätningarna utförs så att
de blir representativa för hela utrymmet där arbetet ska ske. Syrgashalten behöver mätas samtidigt
eftersom man underskattar explosionsrisken om syrgashalten är lägre än normalt.
Halten ångor bör högst vara enligt följande:

31

AFS 2011:19
– När hett arbete ska utföras i utrymmet: Högst 5 procent av den undre explosionsgränsen (vid 21
procent syrgashalt i utrymmet). Det är därefter viktigt att explosionsrisken kontrolleras ända tills ytorna
kallnat.
– När övrigt arbete ska utföras: Högst 25 procent av den undre explosionsgränsen (vid 21 procent
syrgashalt i utrymmet), förutsatt att inga tändkällor finns i närheten.
Punkt 2
Innan medgivande ges att påbörja svetsning, skärning eller annat arbete som medför hög temperatur på en
behållare, som innehållit en brandfarlig eller brännbar vätska, behöver risken för brand och explosion vara
förebyggd. Detta kan göras genom att man kontrollerar att den är tömd och rengjord samt ventilerar den så
att den inte innehåller explosiv atmosfär eller fyller den med vatten.
För att få utföra arbetet på en rörledning, cistern, fat eller liknande behållare för brandfarlig vara eller
brännbar vätska, som inte är tom finns krav på certifiering i Arbetsmiljöverkets föreskrifter AFS 2005:2 om
tillverkning av vissa behållare, rörledningar och anläggningar. Tills certifieringsorgan är utsett gäller krav på att
anslutning av avstickare till ledning under drift endast får utföras efter anvisningar från Arbetsmiljöverket.
Sista stycket
Innan den som är ansvarig för samordningen av arbetsmiljöfrågor godkänner att ett arbete startar behöver
hon eller han veta att anläggningen ställts av på ett säkert sätt så att inte den som ska utföra arbetet utsätts
för risker från anläggningen.

Åtgärder vid hantering av radioaktiva kemiska riskkällor
Till 37 § En förutsättning för att kraven på hantering i denna bestämmelse ska kunna anses uppfyllda är att
man följer reglerna om hantering av radioaktiva ämnen i Strålsäkerhetsmyndighetens föreskrifter.

Särskilda krav för allergiframkallande kemiska produkter och vissa processer
Till 37 a § Snabblim som innehåller cyanoakrylater har gett upphov till allergi och omfattas därför trots att
de inte är klassificerade som allergiframkallande.
Vissa kemiska produkter är märkta med att de innehåller ett ämne som är allergiframkallande men i så
låg halt att produkten inte klassificeras som allergiframkallande. Vid riskbedömningen är det viktigt att
uppmärksamma att dessa kan ge allergisymtom hos de som är känsliga.
Exempel på en process som kan frisätta formaldehyd är härdning av syrahärdande lack och färg.

Dokumentation av riskbedömning
Till 37 b § En sådan situation som punkten 3 avser är exempelvis då skyddshandskar som skyddar mot ett
hudallergent ämne används på grund av att tekniska eller andra åtgärder inte är tillräckliga för att
hudkontakt med ämnet ska kunna undvikas. Punkten 3 avser även situationen då andningsskydd används
för att det inte går att vidta tekniska åtgärder för att helt förhindra inandning av luftvägsallergena ämnen.
Vid dokumentation av riskbedömningen är det även viktigt att identifiera de situationer där
allergiframkallande ämnen bildas under processen och vilka åtgärder som ska vidtas.

Skyltning
Till 37 c § Utformning av skyltar avseende färg, form och symbol framgår av föreskrifterna om skyltar och
signaler. Varningsskylten för ”Fara” i bilaga 2 med tilläggsskylt om farans art kan vara lämplig.
Vid öppen hantering finns det risk för exponering av hud och andningsvägar. I princip innebär öppen
hantering att man fysiskt ska kunna röra den farliga kemiska produkten eller att ångor kan avges till
omgivningen.
När en produkt finns i en applikator eller när kemikalierna blandas inne i applikatorn innan de används
så är det inte öppen hantering.

32

AFS 2011:19
Utbildning
Till 37 e § Utbildningen behöver omfatta de moment som är relevanta för arbetet som ska utföras:
– Grundläggande kunskaper om kemiska risker.
– Kunskaper om de kemiska produkter som hanteras.
– Genomgång av de moment i hanteringen som kan vara riskfyllda.
– Vad som händer vid bearbetning och termisk nedbrytning.
– Vilka skyddsåtgärder som är nödvändiga för ett säkert arbete.
– Vilken typ av ventilation som behövs.
– I vilka situationer som personlig skyddsutrustning behövs och vilken typ av skyddsutrustning som är
lämplig.
– Teknik för rengöring och sanering.
För att kunna ge de kunskaper som bestämmelsen kräver behöver utbildaren ha goda kunskaper om
föreskrifterna om kemiska arbetsmiljörisker och om allergiframkallande ämnen. Utbildaren bör även kunna
arbetsmiljölagstiftningen och övriga lagar och föreskrifter som berör det kemiska området.

Läkarundersökningar
Till 37 f § Exempel på formaldehydhartser är fenol-formaldehydharts, urea-formaldehydharts och
melamin-formaldehydharts.

Särskilda krav för cancerframkallande, mutagena och reproduktionsstörande
kemiska produkter och viss verksamhet
Till 38 § Vid den riskbedömning som ska göras enligt Arbetsmiljöverkets föreskrifter om gravida och
ammande arbetstagare behöver de kemiska produkter och verksamheter som omfattas av bestämmelserna
ägnas särskild uppmärksamhet.
Kemiska produkter som är märkta enligt Kemikalieinspektionens föreskrifter (KIFS 2005:7) om
klassificering och märkning av kemiska produkter får finnas på marknaden fram till 1 juni 2017. Om en kemisk
produkt är märkt enligt KIFS 2005:7 så gäller kraven produkter med följande riskfraser.
R45: Kan ge cancer.
R46: Kan ge ärftliga genetiska skador.
R49: Kan ge cancer vid inandning.
R60: Kan ge nedsatt fortplantningsförmåga.
R61: Kan ge fosterskador.

Dokumentation av riskbedömningen
Till 40 § För att ta ställning till hur man ska övervaka hanteringen och funktionen hos utrustningen bör
man utreda vilka faktorer som kan påverka exponeringen. Möjlighet att kontinuerligt mäta halten av
riskkällan i luften finns för ett fåtal ämnen. I övriga fall kan man till exempel kontrollera att ventilationen
inte försämrats jämfört med vad hanteringen planerats för. Ett annat sätt kan vara att regelbundet
kontrollera om ytor i omgivningen har kontaminerats.
Regler om ventilationskontroll finns i Arbetsmiljöverkets föreskrifter om arbetsplatsens utformning.
Register
Till 41 § Syftet med registret är att bevara uppgifter om exponering för cancerframkallande och mutagena
ämnen för att underlätta utredningar om sjukdomssamband.
Sådana exponeringar kan exempelvis finnas när arbetet innehåller moment där tekniska åtgärder inte är
tillräckliga för att undvika skadlig exponering. Registreringsskyldigheten gäller också när man har
upptäckt förhöjd exponering genom övervakningen eller på annat sätt, t.ex. att ventilationen inte är
tillfredsställande eller att arbetet inte bedrivs som planerat.
För att avgöra vilken grad av exponering en arbetstagare utsatts för behövs uppgifter om på vilket sätt
arbetstagaren exponerats, hur hög exponeringen varit och hur länge och ofta den skett.
Enligt 3 § arbetsmiljöförordningen ska arbetsgivaren förvara register under minst 40 år räknat från den
dag då exponeringen upphörde.

33

AFS 2011:19

Förbud och tillstånd
Till 45–49 §§ Tillstånd beviljas i allmänhet för 1–3 år.
Se även rådet till 20, 45 och 47 §§.

Periodiska mätningar av vissa kemiska ämnen
Till 50 § andra stycket Avsikten med mätningarna är att avgöra vilka åtgärder som behövs och att följa
upp tidigare resultat. De ska därför avse luften utanför eventuellt andningsskydd.
En fackkunnig person, t.ex. en arbetsmiljöingenjör, kan bedöma om mätning är uppenbart onödig utifrån
uppgifter om i vilken form ämnet förekommer, hanterade mängder, hanteringssätt, ventilation, ämnenas
flyktighet, kännedom om resultat av mätningar i liknande verksamhet osv. Avseende bly kan följande
exempel nämnas:
– Hantering utan bearbetning av föremål med bly inneslutet i glas eller plast när blyexponering rimligen
inte sker.
– Manuellt mjuklödningsarbete med lödtenn och elektrisk lödkolv medför oftast ingen skadlig
exponering om det finns effektiv ventilation som suger ut röken.
– Arbete i gruvor där bly föreligger som blysulfid medför normalt liten risk för blyupptag på grund av att
sulfiden har låg löslighet.
– Där kontroll av blodblyhalten visat att ingen exponering sker.
– Om arbetet endast utförs vid enstaka tillfällen eller några timmar per vecka.
Med ett arbete som utförs kortare tid än två månader avses här det sammanlagda arbete som utförs på
ett arbetsställe. Om arbetet utförs periodvis ska perioderna räknas samman. När man beräknar hur länge
arbetet pågår tar man inte hänsyn till hur många som deltar eller om det utförs av samma personer.
En verksamhet som gör arbeten på entreprenad vid andra arbetsställen under mindre än två månader på
varje arbetsställe behöver inte utföra periodiska mätningar.
För arbete med bly och kadmium gäller Arbetsmiljöverkets föreskrifter om medicinska kontroller i
arbetslivet.
Till 51 § Blanketter att använda finns på Arbetsmiljöverkets webbplats www.av.se under rubriken
Blanketter. Skicka gärna mätrapporten elektroniskt till Arbetsmiljöverket. Om mätrapporten är en
papperskopia bör den skickas in i två exemplar.

34

