<?xml version='1.0' encoding='utf-8'?>
<html xmlns:dcterms="http://purl.org/dc/terms/" xmlns:owl="http://www.w3.org/2002/07/owl#" xmlns:prov="http://www.w3.org/ns/prov#" xmlns:rdf="http://www.w3.org/1999/02/22-rdf-syntax-ns#" xmlns:rdfs="http://www.w3.org/2000/01/rdf-schema#" xmlns:rpubl="http://rinfo.lagrummet.se/ns/2008/11/rinfo/publ#" xmlns="http://www.w3.org/1999/xhtml" xmlns:xsi="http://www.w3.org/2001/XMLSchema-instance" xml:lang="sv" version="XHTML+RDFa 1.1" xsi:schemaLocation="http://www.w3.org/1999/xhtml http://www.w3.org/MarkUp/SCHEMA/xhtml-rdfa-2.xsd">
  <head about="https://lagen.nu/prop/1994/95:72">
    <meta property="dcterms:identifier" content="Prop. 1994/95:72" xml:lang=""/>
    <title property="dcterms:title">Omprövning av beslutet om avreglering av järnvägstrafiken</title>
    <meta property="rpubl:arsutgava" content="1994/95" xml:lang=""/>
    <link rel="rpubl:departement" href="https://lagen.nu/org/2008/kommunikationsdepartementet"/>
    <meta property="rpubl:lopnummer" content="72" xml:lang=""/>
    <link rel="rdf:type" href="http://rinfo.lagrummet.se/ns/2008/11/rinfo/publ#Proposition"/>
    <link rel="owl:sameAs" href="http://rinfo.lagrummet.se/publ/prop/1994/95:72"/>
    <link rel="prov:alternateOf" href="http://rkrattsbaser.gov.se/prop?ar=1994/95&amp;dok=P&amp;dokid=72"/>
    <meta property="rdfs:label" content="Källa" xml:lang="sv" about="http://rkrattsbaser.gov.se/prop?ar=1994/95&amp;dok=P&amp;dokid=72"/>
    <link rel="prov:wasDerivedFrom" href="https://lagen.nu/prop/1994/95:72?attachment=index.html&amp;repo=proptrips&amp;dir=downloaded"/>
    <meta property="rdfs:label" content="Prop. 1994/95:72" xml:lang="sv" about="https://lagen.nu/prop/1994/95:72?attachment=index.html&amp;repo=proptrips&amp;dir=downloaded"/>
    <meta property="prov:wasGeneratedBy" content="lagen.nu.propositioner.PropTrips" xml:lang=""/>
  </head>
  <body about="https://lagen.nu/prop/1994/95:72">
    <pre>                    Propositionsnummer ·                     1994/95:72 ·                                      </pre>
    <pre>Omprövning av beslutet om avreglering av järnvägstrafiken</pre>
    <pre>Ansvarig myndighet: Kommunikationsdepartementet                 </pre>
    <pre>Dokument: Prop. 72                 </pre>
    <pre>----------------------------------------------------------------</pre>
    <pre>Regeringens proposition 1994/95:72</pre>
    <pre>Omprövning av beslutet om avreglering av järnvägstrafiken</pre>
    <pre>Prop. 1994/95:72</pre>
    <pre>Regeringen överlämnar denna proposition till riksdagen.</pre>
    <pre>Stockholm den 27 oktober 1994</pre>
    <pre>Ingvar Carlsson</pre>
    <pre>                   Ines Uusmann                    (Kommunikationsdepartementet)</pre>
    <pre>Propositionens huvudsakliga innehåll</pre>
    <pre>I propositionen föreslår regeringen att beslutet att avreglera järnvägstrafiken från och med den 1 januari 1995 och därmed sammanhängande frågor skjuts upp för att regeringen skall få tillfälle att ompröva frågan. Regeringen har för avsikt att återkomma till riksdagen med ett förslag till beslut under år 1995.</pre>
    <pre>I. Förslag till riksdagsbeslut</pre>
    <pre>Regeringen föreslår att riksdagen  godkänner vad regeringen anför i propositionen om att skjuta upp genomförandet av riksdagens beslut om avreglering av järnvägstrafiken och därmed sammanhängande frågor.</pre>
    <pre>II.Ärendet</pre>
    <pre>Regeringens förslag:  Genomförandet  av riksdagens beslut att järnvägstrafiken på statens spåranlägg- ningar skall avregleras från och med den 1 januari 1995  och därmed  sammanhängande frågor skjuts upp för att regeringen skall få  tillfälle att ompröva frågan.</pre>
    <pre>Bakgrund</pre>
    <pre>Riksdagen godkände (prop. 1993/94:166, bet. 1993/94:TU28, rskr. 1993/94:309) under förra riksmötet bl.a. att Statens järnvägars och trafikhuvudmännens ensamrätter till trafik på det statliga bannätet skall avvecklas från den 1 januari 1995. I stället skall rätten att få ansöka om tåglägen öppnas för alla som har ekonomiska förutsättningar för att ansvara för trafik i enlighet med det sökta trafikupplägget. I särskilda fall skall rätten att bedriva järnvägs- trafik kunna begränsas.  Som en följd av denna avreglering skall enligt riksdagens beslut en särskild tillsynsmyndighet inrättas för att fatta beslut om banfördelningen mellan olika trafikintressenter, pröva om den som ansöker om ett tågläge har ekonomiska förutsättningar att upprätthålla den sökta trafiken samt handlägga därtill hörande ärenden. Vidare godkände riksdagen vad regeringen föreslagit avseende rullande materiel och om SJ:s stationer och övriga s.k. gemensamma funktioner. Dessutom godkände riksdagen vad regeringen föreslog om Banverkets organisation och särskild tillsynsmyndighet (förslagspunkterna 1 - 5 i propositionen).  Den 23 juni 1994 beslutade regeringen kommittédirektiv Banverkets framtida organisation m.m. (dir. 1994:70). Någon utredningsman har ännu inte utsetts.</pre>
    <pre>Regeringens överväganden</pre>
    <pre>Regeringen anser att beslutet om avreglering av järnvägstrafiken är baserat på ett otillfredsställande beslutsunderlag. En analys av vad en total avreglering får för effekter på järnvägstrafiken och på samhällsekonomin saknas.  Regeringen finner därför att frågan om avreglering av järnvägstrafiken m.m. i nu nämnda delar bör beredas vidare och bli föremål för noggrann analys och omprövning innan en slutgiltig ståndpunkt  fattas. Detta beredningsarbete kommer inte att hinnas med så att alla  beslut kan meddelas före den 1 januari 1995. Regeringen bör därför ges erforderlig tid för att bedöma hur arbetet skall bedrivas  fortsättningsvis. Genomförandet av punkterna 1 - 5 i propositionen bör därför anstå  tills vidare och regeringen får återkomma till riksdagen med en slutlig ståndpunkt under år 1995. Beträffande den redan beslutade översynen  av Banverkets organisation kommer dock denna att genomföras.  Ett tilläggsdirektiv kommer sannolikt att behövas mot bakgrund av  vad  som anförts ovan. Kommunikationsdepartementet</pre>
    <pre>Utdrag ur protokoll vid regeringssammanträde den 27 oktober 1994</pre>
    <pre>Närvarande:  statsministern Carlsson, ordförande, och statsråden Sahlin, Hjelm-Wallén, Peterson, Hellström, Thalén, Freivalds, Wallström, Persson, Tham, Schori, Blomberg, Heckscher, Hedborg, Andersson, Winberg, Uusmann, Nygren, Ulvskog, Sundström, Lindh, Johansson</pre>
    <pre>Föredragande: statsrådet Uusmann</pre>
    <pre>Regeringen beslutar proposition 1994/95:72 Omprövning av beslutet om avregle- ring av järnvägstrafiken.</pre>
  </body>
</html>
