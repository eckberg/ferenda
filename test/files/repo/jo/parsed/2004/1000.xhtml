<?xml version='1.0' encoding='utf-8'?>
<html xmlns:dcterms="http://purl.org/dc/terms/" xmlns:foaf="http://xmlns.com/foaf/0.1/" xmlns:owl="http://www.w3.org/2002/07/owl#" xmlns:prov="http://www.w3.org/ns/prov#" xmlns:rdf="http://www.w3.org/1999/02/22-rdf-syntax-ns#" xmlns:rdfs="http://www.w3.org/2000/01/rdf-schema#" xmlns:rpubl="http://rinfo.lagrummet.se/ns/2008/11/rinfo/publ#" xmlns:xsd="http://www.w3.org/2001/XMLSchema#" xmlns="http://www.w3.org/1999/xhtml" xmlns:xsi="http://www.w3.org/2001/XMLSchema-instance" xsi:schemaLocation="http://www.w3.org/1999/xhtml http://www.w3.org/MarkUp/SCHEMA/xhtml-rdfa-2.xsd" version="XHTML+RDFa 1.1" xml:lang="sv">
  <head about="https://lagen.nu/avg/jo/1000-2004">
    <meta property="dcterms:identifier" content="JO dnr 1000-2004" xml:lang=""/>
    <meta property="dcterms:issued" content="2004-11-17" datatype="xsd:date"/>
    <link rel="dcterms:publisher" href="https://lagen.nu/org/2014/riksdagens_ombudsman"/>
    <meta property="foaf:name" content="Justitieombudsmannen" xml:lang="sv" about="https://lagen.nu/org/2014/riksdagens_ombudsman"/>
    <title property="dcterms:title">Ett ärende om en socialförsäkringsnämndsledamots agerande efter ett sammanträde</title>
    <meta property="rpubl:avgorandedatum" content="2004-11-17" datatype="xsd:date"/>
    <meta property="rpubl:diarienummer" content="1000-2004" xml:lang=""/>
    <link rel="rdf:type" href="http://rinfo.lagrummet.se/ns/2008/11/rinfo/publ#VagledandeMyndighetsavgorande"/>
    <link rel="owl:sameAs" href="http://rinfo.lagrummet.se/publ/avg/jo/1000-2004"/>
    <link rel="prov:alternateOf" href="http://www.jo.se/sv/JO-beslut/Soka-JO-beslut/?query=1000-2004&amp;caseNumber=1000-2004"/>
    <meta property="rdfs:label" content="Källa" xml:lang="sv" about="http://www.jo.se/sv/JO-beslut/Soka-JO-beslut/?query=1000-2004&amp;caseNumber=1000-2004"/>
    <link rel="prov:wasDerivedFrom" href="https://lagen.nu/avg/jo/1000-2004?attachment=index.pdf&amp;repo=jo&amp;dir=downloaded"/>
    <meta property="rdfs:label" content="JO dnr 1000-2004" xml:lang="sv" about="https://lagen.nu/avg/jo/1000-2004?attachment=index.pdf&amp;repo=jo&amp;dir=downloaded"/>
    <meta property="prov:wasGeneratedBy" content="lagen.nu.jo.JO" xml:lang=""/>
  </head>
  <body about="https://lagen.nu/avg/jo/1000-2004">
    <p>
      <span>I en anmälan klagade L.F. på att en ledamot i en socialförsäkringsnämnd hos Stockholms läns allmänna försäkringskassa hade ringt hem till henne dagen efter ett nämndsammanträde, vid vilket hennes sjukersättningsärende hade behandlats. Han sade bl.a. att hennes ärende hade påverkat honom känslomässigt och han undrade om hon ville träffa honom och prata. Hon upplevde samtalet som mycket kränkande och obehagligt. </span>
    </p>
    <p>
      <span>Anmälan remitterades till försäkringskassan för yttrande. Försäkringskassan anförde i remissvaret genom direktören Henrik Meldahl följande (nämnda bilaga är ej medtagen). </span>
    </p>
    <blockquote>
      <p>
        <b>Bakgrund </b>
      </p>
      <p>
        <span>L.F. ansökte i december 2003 hos försäkringskassan om sjukersättning. Inför socialförsäkringsnämndens beslut kommunicerade försäkringskassan tjänstemannens förslag till beslut. Tjänstemannen föreslog att hennes ansökan om sjukersättning skulle avslås. L.F. önskade närvara vid sammanträdet den 24 februari 2004 för att kunna berätta om sin sjukdom och sin livssituation. Socialförsäkringsnämnden beslutade därefter att bevilja L.F. tidsbegränsad sjukersättning. </span>
      </p>
      <p>
        <span>Under kvällen den 25 februari 2004 ringde ledamoten U.O. i socialförsäkringsnämnden hem till L.F. </span>
      </p>
      <p>
        <span>Revisionsenheten hos Stockholms läns allmänna försäkringskassa har gjort en utredning av det inträffade. Utredningen bifogas. </span>
      </p>
      <p>
        <b>Yttrande </b>
      </p>
      <p>
        <span>L.F. uppger att hon känner sig kränkt och känner oro över hur hennes personuppgifter behandlas hos försäkringskassan. U.O. uppger att hans avsikt med samtalet enbart var en medmänsklig uppföljning. </span>
      </p>
      <p>
        <span>Den som är ledamot i en socialförsäkringsnämnd har till uppgift att fatta beslut i enskilda försäkringsärenden. När socialförsäkringsnämnd har beslutat i ärende ankommer det på tjänstemannen på försäkringskassan att underrätta den försäkrade om beslut. Det ingår inte i en ledamots arbetsuppgifter. I det aktuella fallet har ledamoten U.O. inte varit medveten om sin uppgift och sin roll i socialförsäkringsnämnden. </span>
      </p>
      <p>
        <span>Försäkringskassan ser allvarligt på det inträffade. /– – –/. </span>
      </p>
    </blockquote>
    <p>
      <span>L.F. gavs tillfälle att kommentera remissvaret. </span>
    </p>
    <p>
      <span>I sitt beslut den 17 november 2004 anförde </span>
      <i>JO Lundin</i>
      <span> följande. </span>
    </p>
    <p>
      <span>Jag delar helt försäkringskassans mening att det var i högsta grad olämpligt av ledamoten U.O. att efter socialförsäkringsnämndens sammanträde ta kontakt med L.F. U.O. kan inte undgå allvarlig kritik för sitt agerande. </span>
    </p>
    <p>
      <span>Ärendet avslutas. </span>
    </p>
  </body>
</html>
